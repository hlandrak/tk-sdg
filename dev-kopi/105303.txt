Heidi Gjermundsen Broch - «Sin Wagon» av Dixie Chicks
– Gjermundsen Broch (kjent fra ærlig arbeid på teaterscenen) preges av en veldig konsentrasjon i sin versjon av Dixie Chicks’ frenetiske låvedans. 
Det kan hun saktens trenge, for den går raskt – og er full av ord. 
Fremføringen preges av musikalartistens tydelige diksjon, spesielt i det lavere registeret (som er purt skuespill), på bekostning av originalens naturlige galopp. 
Greit gjennomført. 
Men det er jo ikke meningen at man skal bli stresset av å høre countrymusikk, ikke en gang den av dette oppjagede slaget. 
