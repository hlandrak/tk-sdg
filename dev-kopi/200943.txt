Inov-8 X-Claw 275
Vi har løpt mye med terrengsko fra Inov-8 tidligere, men da med storebroren og den mer utpregede terrengskoen, X-talon 212. 

Nå har vi testet lillesøsteren - som er mer «folkemodellen» av terrengskoen: 

Den er bredere og litt mindre kompromissløs enn X-talon 212. 

Du kan for eksempel fint bruke X-Claw 275 til søndagsturen i skogen med familien - noe vi nok ikke ville gjort med verken X-talon 212 eller IRock 2. 

X-Claw er en god terrengsko, og har en av de beste sålene med et av de beste grepene i denne testen av terrengløpesko. 

De er komfortable å ha på, og er ganske brede i lesten - noe som gjør at du heller ikke får den samme tette og omsluttende følelsen som med IRock - eller med X-talon for den saks skyld. 

Som en reinspikka terrengsko synes vi X-talon 212 er bedre, og den er et bedre valg dersom du er ute etter en kompromissløs terrengløpesko og vil gå for Inov-8. 

Men det skal sies: 
Inov-8-skoene er hardere og stivere enn IRock - som etter vår smak er desidert best. 

Konklusjon: 
Sitter godt i terrenget, men bedre på sti enn på stein. 
