Gutten som skulle bli vikingens siste konge
Det er vrient å skape nærhet til enkeltpersoner i historiske romaner. 
Jan Ove Ekeberg klarer det bare nesten. 

Nyhetsreporter Jan Ove Ekeberg er blitt forfatter på fulltid, og det skyldes i stor grad suksessen han har hatt med sin historiske romanserie "I sverdets tid", fra borgerkrigstidens Norge. 
Nå er han i gang med en ny serie, og denne gang går han enda lenger bak, til norsk vikingtid. 
"Krigens læregutt" er første bok i serien "Den siste vikingkongen" om Harald Hardråde. 
Han hadde større ambisjoner enn de fleste av sine forgjengere — men gikk på et nederlag som gjør at han regnes som den siste vikingkongen etter slaget ved Hastings i 1066, vikingtidens punktum finale." 
Krigens læregutt" begynner ikke der, men hos unggutten Harald hjemme på Ringerike. 
Vi får umiddelbart en solid dose sosial og personlig rivalisering mellom Harald og hans slekt på ene siden, og folket på nabogården på andre. 
Ganske raskt løfter Ekeberg denne situasjonen inn i et større politisk spill som selvsagt handler om maktkamp, allianser og fiendskap. 

Her er en lokal vikingroman: 

Igjen viser Ekeberg solid kunnskap, samtidig demonstrerer "Krigens læregutt" noen av problemene med den historiske romanen som sjanger. 
Bakteppet må være noenlunde korrekt, i alle fall når forfatteren opererer med historiske personer. 
I tillegg må vi møte menneskene, ikke bare historiens aktører — forfatteren må altså dikte fram enkeltskjebner med følelsesliv og personlighet midt oppi det historiske bildet. 
Det er ikke lett, ofte kan flinkheten i historisk presisjon og bruk av referanser stå i veien for det nære og personlige drama, særlig hvis forfatteren i tillegg forsøker å legge seg opp til en nøktern sagastil i språket, som Ekeberg ofte har fått ros for. 

"Krigens læregutt" framstår derfor som litt distansert, og det er tidvis slitsomt å holde orden på alle navnene som dukker opp underveis. 
Men for den store skaren av lesere av historiske romaner, er dette selvsagt verdt å bruke tid på. 

Ekeberg har også skrevet krim: 
