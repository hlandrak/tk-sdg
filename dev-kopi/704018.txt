Min båt er lastet med musikere
Eventbyrået Sixthman arrangerer båtreiser med musikalske tema. 
Et av cruisene kalles Cayamo, en ukelang reise hvert år ut fra Miami.En svært så sterk stall av singer/songwritere sørger for underholdningen, noe som fikk Buddy Miller til å ta med seg opptaksutstyr om bord for å lage et radioshow i 2012. 
Han gjentok dette to ganger, og her får du øyeblikk der han deler scenen med andre. 

Kris Kristofferson får lov til å synge alene, men ellers er Miller en kløpper når det kommer til duetter. 
Dette er en koseseilas uten krappe bølger. 

Beste spor: 
"Just someone 
I used to know" med Nikki Lane, "Hickory wind" med Lucinda Williams, "Wedding bells" med Richard Thompson. 
