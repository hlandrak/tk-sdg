Unni Wilhelmsen – «Laik dæt»
Endelig noen som tar tak i dypet av teksten, kutter trommer og viser sårbarhet. 
Unni tryller frem en helt ny og fantastisk versjon av en Ravi-låt som de fleste kanskje ikke har tatt seriøst tidligere. 
Kanskje nettopp på grunn av originalens alltid tilstedeværende hip hop-komp. 
En nattasang har det blitt, noe som understrekes følsomt av Unnis alvorlige tilnærming til ordene. 
Og som 
Di Derre-gitaristen kan plukke på strengene! 
Nydelig, helt nydelig fra Norges Joni Mitchell. 
