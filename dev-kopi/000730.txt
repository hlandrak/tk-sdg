Nimble Quest
Husker du Nokia-spillet «Snake»? 

Husker du Snake? 
Det første virkelig populære mobilspillet, som først så først dagens lys på 1970-tallet. 
I 1998 startet Nokia å laste inn spillet på sine mobiltelefoner, og plutselig fikk millioner av mennesker over hele verden prøve det enkle og avhengighetsskapende spillet. 

Kontrollene er fortsatt enkle; du styrer en slange som trenger mat for å vokse lengre, ved hjelp av piltastene endrer du retningen – opp, ned eller til sidene. 

Nimble Quest er en god tolkning av det klassiske spillet og blander inn rollespillelementer i opplevelsen. 
Det er ikke lenger en slange du styrer, men en stadig lengre rekke eventyrere som må overvinne monstre. 
I stedet for å spise seg større blir dette toget av krigere, trollmenn, tyver og andre kjente rollespillyrker, sterkere av å samle krystaller og beseire fiender. 

God nytolkning 

Fiendene opptrer også som tog av skjeletter, edderkopper og andre monstre, som tar skade etter hvert som dine helter sender ut sine angrep. 
For å beseire en fiende må du ha dem foran deg lenge nok og nærme nok til at soldatens sverd, magikerens ildkuler, eller tyvenes piler, rekker å treffe målet. 
Du tar selv skade og kan dø, noe som også skjer om du krasjer i en av de fire veggene som omgir spillbrettet. 

De små heltene dine er nemlig alltid i bevegelse, og ved å dra fingeren din over skjermen kan du endre retning og unngå de store ulykkene. 

Med Nimble Quest har utvikleren NibleBit (tidligere kjent for TinyTower og Pocket Planes klart å balansere nyvinningen med en hyllest til det gamle Snake. 
Spillet er gratis å laste ned – muligheten for å kjøpe ekstra krystaller, figurer, helter og egenskaper, er der hele tiden, men er ikke påtrengende. 

OBS! 
Dette spillet er ikke gradert etter PEGI sine retningslinjer, men har en anbefalt aldersgrense fra Apples iTunes-butikk på 9+. 
