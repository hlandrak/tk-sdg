Plateanmeldelse:Paperboys - «Be Like Water» 

Stillere vann, dypere grunn. 

ALBUM (EP): 
HIPHOP 

«Be like water» 

Det er ikke så lyst i avisbransjen for tiden, men sannelig virker det som om det er enda mørkere for avisbudet. 

Paperboys sitt «comeback» – eller ekstranummer, har i alle fall mer enn anslaget av passerende vinterdepresjon over seg. 
Det fremstår som en varig formørkelse, og betraktelig mindre lystig enn det de forlot oss med. 

Åpneren «Dance» er, tross sin falskt lystige tittel, mer en slags dødsdans. 
Noe videoen også understreker. 
Drevet fram av et manisk egenprodusert vokal-sample med bidraget fra Finding Muzyamba (Joseph Muzyamba Hougsnæs fra Ås) som høydepunkt. 
«Poltergeist» er en svevende nittitallssak, som flyter over i «Carnival», det virkelige gullblinkende øyeblikket i serien. 

Nesten lystig i settingen her – selv om heller ikke denne bærer det voldsomme hitpotensialet på bred prateradio. 
Derimot fortjener den oppmerksomhet alene for den ugne og smått skremmende videoen. 
Historien foregår i et alternativt miljø for neste sesong av Anno. 
Ikke grensesprengende tankegods, men gjennomføringen og flyten bærer resten mer eller mindre alene. 

Fjerdelåten «Window» er en seig og unødvendig fingerknipsballade med «fire burning», og autotune-refreng. 
Nattemørk og muligens sensuell – men den skiller seg ikke på noen måte ut fra noe annet. 

«It´s not a new beginning, it´s just a better end» åpner Vinni disse fire låtene med. 
Om det innebærer ekstranummer eller en ny karrierestart: 
Kunstnerisk er de i alle fall på vei mot noe sterkt. 

BESTE LÅT: 
«Carnival» 

TOR MARTIN BØE 
