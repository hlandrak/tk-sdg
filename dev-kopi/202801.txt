Lékué PopCorn Maker
Lag popcorn i mikroen helt uten mikropop! 

«Coop vil ikke længere sælge mikroovns-popcorn» melder dagligvarekjeden i Danmark. 
Forskere skal nemlig ha funnet stoffer de mener er skadelige i emballasjen. 

NRK melder at popcornet ikke forsvinner i norske butikkhyller med det første, men debatten vil trolig gå uansett: 
Bør vi droppe mikro-popcornet? 

- Sukk, tenker kanskje noen, som frykter de må fram med kjeler eller store popcorn-maskiner. 

Men hva om du kan poppe løst popcorn i mikroen? 
Det kan du! 
Med Lékué PopCorn Maker. 

Slik fungerer den 

Lékué PopCorn Maker består av en silikonbolle med et silikonlokk. 
Det er det. 
Den har ikke noen finurlige løsninger eller mystiske dimper, bare en enkel utforming som gjør dette mulig. 

Også framgangsmåten er, forsiktig sagt, enkel: 

Trenger du mer bevis for at det faktisk er så enkelt? 
Sjekk ut denne kjappe videoen av første gang vi brukte den, hvor vi knoter unødvendig mye med en bruksanvisning da vi nekta å tro det var så enkelt som det var: 

Kos deg, bruk olje 

Du kan bruke Lékué PopCorn Maker helt uten olje. 
Det fungerte faktisk vel så bra som med olje, men smaken ble på langt nær så god. 
Vi slet med å få saltet til å feste seg, og det ble en tørr og smakløs affære. 

Så bruk olje, med mindre du har tenkt å spise popcorn til middag hver dag. 
Og salt etterpå, ikke før slik Lékué mener du bør. 
Da er det enklere å få riktig smak. 

Når det gjelder mål trenger du ikke å bekymre deg; «en klæsj olje og en neve popcorn» fungerte helt fint for oss. 
Lékué tipser også om andre oppskrifter i pakka, da hjemmelaget popcorn åpner opp for langt mer avanserte oppskrifter enn popcorn, olje og salt. 

Enklere enn alternativene 

Lékué PopCorn Maker gjør nøyaktig det den sier den skal gjøre. 
Det er ikke rakettvitenskap å poppe popcorn, og det eneste den gjør er strengt tatt å bytte mikropopens papirpose med silikon. 
Men at det skulle fungere så bra, trodde vi ærlig talt ikke. 

Store popcorn-maskiner er sjeldent enklere å bruke, men kan gi deg nok popcorn til en hel fest eller et Netflix-maraton. 
Det kan ikke Lékués løsning; den gir deg en god porsjon, men klarer ikke festmåltider. 

Mikropop er på sin side kanskje enklere, men dyrere, krever egen bolle og du risikerer brente poser. 
Lékués løsning må selvfølgelig rengjøres etter bruk, men den tåler visstnok maskinvask. 

Lékué PopCorn Maker overgikk våre forventninger. 
Og den er herved viet en fast plass i kjøkkenskapet. 
Det finnes sikkert konkurrenter, men vi har ikke testet dem selv ennå, og vi ser uansett ingen grunn til å ikke poppe ut seks øyer på terningen. 
