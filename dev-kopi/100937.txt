Mye for pengene
Den snasne radioen med det musikalske navnet, kan vise deg bilder og albumcovere på skjermen. 

Pluss: 
Velutstyrt og enkel å bruke med en app på smartmobilen. 
Skjermvisningen er kanskje en gimmick, men kan gi deg nyttig tilleggsinfo. 

Minus: 
Ubalansert og ullent lydbilde trekker dessverre ned et ellers positivt inntrykk. 

De fleste digitale bordradioer deler den samme prosessoren. 
Derfor ser menyene på skjermen helt lik ut på så mange radioer, men Amadeus-radioen skiller seg vesentlig ut på ett punkt. 
Den støtter RadioVIS på skjermen, som gir deg bilder, albumcovere og annen grafisk info, dersom radiostasjonen sender dette. 

Ulempen er at skjermen er liten, og radioen sender ikke skjerminfoen til smartmobilen din. 
For du kan selvsagt styre Amadeus-radioen fra mobilen. 
Da slipper du å bruke den håplø se fjernkontrollen, med alt for små knapper og skrift. 
