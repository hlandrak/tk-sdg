«Better Than Words»
Har et gitarriff som er rappet fra en John «Cougar» Mellencamp-låt jeg ikke husker tittelen på i farten (mest fordi jeg ikke har videre sans for John «Cougar» Mellencamp). 
Men den var vel på «Scarecrow», tror jeg. 
Horan skryter av «this incredible place» og peker ut over en helt ordinær fotballstadion. 
Apropos. 
Det er blitt hevdet, i konkurrerende mediekanaler, at det er 30 000 mennesker her i kveld. 
Det kan umulig stemme. 
Dersom kapasiteten er 31 000, som er blitt oppgitt, kan vi kanskje tippe på 23-25 000? 
Det er i alle fall god plass i de to største feltene nede foran scenen (de helt foran, med de stiveste billettprisene). 
