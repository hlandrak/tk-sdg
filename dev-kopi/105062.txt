Denne føles som en langt dyrere toppmodell
Hva er det egentlig Motorola gjør for å få så raske menyer? 

Motorola Moto X 
Play 

De siste årene har Motorolas historie i Norge vært en smule humpete. 
Selskapet kom tilbake etter et opphold, før de nærmest sporløst forsvant igjen da de på ny trakk seg ut av Europa. 
Etter å ha skiftet hender fra Google til Lenovo er de nå tilbake igjen, og denne gangen er det Moto X 
Play vi skal se nærmere på. 

Telefonen legger seg i et svært interessant område med en middels høy pris på rundt 3000 kroner, og spesifikasjoner som tidvis minner om det vi får i dyrere telefoner. 

Moto X 
Play er det kanskje sterkeste beviset så langt på at telefonene i denne prisgruppen har mye å tilby. 

Vanvittig god menyflyt 

Den viktigste årsaken til det er flyten i menyene. 
Moto X 
Play stopper rett og slett aldri opp, og det til tross for vesentlig svakere maskinvare på papiret enn toppmodellene. 
Toppmodeller som titt og ofte kan finne på å ta seg små pauser, eller hakke bitte litt i overgangen mellom menyskjermer. 

At telefonen har tilnærmet ren Android opplever vi også som mest positivt. 
Vi mister en del av nytteprogramvaren som enkelte andre produsenter legger ved, men samtidig er Android en ganske komplett plattform i dag. 
Det er altså lite vi savner her. 

Skal tåle en regnskur 

Telefonen er nokså enkel i designen. 
Forsiden på vårt testprodukt har en hvit ramme rundt den 5,5 tommer store skjermen. 
Det har ikke blitt plass til logoer eller så mye annet krimskrams i denne rammen. 
Skjermkantene er avrundet ut mot rammen, en effekt som vanligvis omtales som 2,5D-glass. 
En kraftig sølvlakkert plastramme avbrytes av et ruglete hvitt bakdeksel. 

Skjermen er en IPS-variant med god fargegjengivelse. 
Den har full-HD-oppløsning og er skarp og fin. 
I noen tilfeller legger vi merke til at den lekker litt lys når den skal vise svarte områder, men alt i alt synes vi fortsatt kvaliteten er godt og vel godkjent. 
Den er dessuten forholdsvis lyssterk og kontrasten oppleves som god. 

Motorola har satt inn Moto X 
Play med et stoff som skal sikre elektronikken mot fukt. 
Telefonen er ikke vanntett i den tradisjonelle forstanden, så her finner du ikke pakninger og luker. 
Det er heller ikke tilrådelig å holde telefonen under vann, men skulle uhellet være ute er det ganske stor sjanse for at Moto X 
Play overlever. 

Moto X 
Play har ikke den aller kjappeste innmaten, men den biter likevel godt fra seg i våre ytelsestester. 
Snapdragon 615-brikken er kjapp nok til at telefonen kan kjøre det meste av nyere spill og apper uten problemer. 

Stort batteri 

Et enormt batteri er bygget inn. 
Det går kjapt å lade med medfølgende lader, og de fleste ladere vi har støtt på. 
Telefonen har likevel hevdet at full opplading ville ta inntil 7–8 timer med kraftige ladere av feil type. 
Vi synes ikke vi oppnår spesielt god batteritid med Moto X 
Play, men den er heller ikke dårlig. 
Vi ladet den annenhver til hver kveld i testperioden. 

Som telefon er den dessuten et utmerket hjelpemiddel med god lyd. 
At både skjermtastatur og berøringsskjerm er svært presise er også utmerket. 

En fordel med Moto X 
Play er dessuten at kameraet er svært kompetent. 
Bildene blir skarpe og fine, også i litt vanskelige situasjoner. 
Om vi har noe å klage over så er det kanskje at kameraappen kunne inneholdt litt mer. 
Konkurrentene kappes om å tilby mange og lettfattelige innstillinger. 
I appen som hører til Moto X 
Play har du ikke mye å velge i, men den er i hvert fall lett å bruke. 

Konklusjon og alternativer 

Moto X 
Play er en av de aller beste telefonene i mellomsjiktet som vi har testet. 
Hastigheten i menyene og et kamera som leverer billedkvalitet langt over forventningene gjør dette til en ekstremt god telefon i prisklassen. 
Dette er også en av svært få modeller som faktisk gir deg en nesten ren Android-opplevelse i dette prisområdet. 

Skal vi se til alternativene er det noen få som stikker seg ut. 
Strekker du deg noen hundrelapper opp i pris kan du for eksempel få Huaweis Honor 7, som også er en svært godt spesifisert mellomklassemobil. 
Det du mister er vannsikringen fra Moto X 
Play, og du må også leve med et menysystem som er tungt modifisert av Huawei. 
Om dette er en fin ting avhenger av dine preferanser. 

Ønsker du å ta steget helt ut til ren Android kan du dessuten vurdere LG og Googles Nexus 5X. 
Prismessig legger den seg en drøy tusenlapp over, men da står du også først i køen når Google slipper Android-oppdateringer. 
