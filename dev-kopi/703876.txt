Et svekket ekko fra året 1979
2 Tone er en sjanger fra slutten av 70-tallet, der man spriter opp ska med pønk-energi. 

Blant spydspissene var Selecter. 
Coventry-bandet er nå inne i sin tredje periode, og Noel Davis og Pauline Black har ligget i strid om retten til navnet. 
Black gikk til slutt seirende ut. 

I dag deler hun vokalen med Arthur "Gaps" Hendrickson, et annet av de sju originalmedlemmene. 
De har fått Mike "Prince Fatty" Pelanconi til å mikse platen. 
Han har styrt spakene for blant andre Gregory Isaacs og Dub Syndicate og vet hvordan han skal få det til å gynge på Jamaica-vis. 

Overser vi en fæl versjon av "Because the night", er dette til å leve med. 

Beste spor: 
"It never worked out", "Stone cold sober". 
