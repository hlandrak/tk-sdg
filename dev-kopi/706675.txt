Sterkt comeback fra Minor Majority
De har hatt godt av den ti år lange studiopausen. 

Minor Majority: 
"Napkin poetry" (Voices of Wonder/VME) 

Det er 20 år siden Pål Angelskår og Andreas Berczelly dannet Minor Majority, og det er gått ti år siden forrige album. 
Angelskår har i mellomtiden gitt ut et par soloalbum, mens Berczelly forsvant tidlig ut av bandet. 

Når Angelskår nå åpner comebacket med "Lucy", er det med et slør av tidlig Tindersticks. 
Han synger ikke likt Stuart Staples, men har han den samme teften for melodier. 

Inntrykket forsterkes av at Oslo Strings. 
De er også med på den myke pappa-avslutningen "She'll be alright" og på duetten "Another year" med Linnea Dale. 
Den heller i retning av Belle & Sebastian og er omtrent så vakker som det kan gjøres. 

På "Can't think of a reason" tar Oslo-bandet en mørkere lei og ender kledelig i nærheten av gothpop. 

I teksten på tittelkuttet "Napkin poetry" er de innom en gammel Lemonheads-konsert, mens "Patricia" ligner Jayhawks. 
En gjennomført bra plate fra en gruppe jeg trodde hadde gjort sitt. 

Beste spor: 
"Lucy", "Can't think of a reason", "Another year", "She'll be alright". 
