Anmeldelse:«Den finaste historia» er en eventyrlig barnebok om det såreste temaet 

Varsomt om det vonde. 

Døden er et hett tema i norsk barnelitteratur. 
Ikke så rart — det er også et tema som opptar mange små lesere. 
Men Brynjulf Jung Tjønn og Øyvind Torseter går varsomt fram i sin nye bildebok, «Den finaste historia». 
Ordet «død» forekommer ikke. 

Fortellingen kan leses på flere plan, og kan nok, som så mange liknende historier, virke tristere for voksne lesere enn for de aller yngste. 

Lille Vera står opp midt på natta, tar med seg den enda mindre Salander, og løper gjennom skogen. 
De skal til en dam, opp av den stiger en enorm kvinne ved navn Syl. 
Vera ber henne vise dem «den finaste historia (...) 
Der det skjer så mykje vondt, men går bra til slutt». 
Historien som får blodet til å renne i åra til Salander igjen. 

Eventyr 

Eventyr 

Bildene er både morsomme og ømme, og gjenkjennelig torseterske. 

Han mikser teknikker og detaljer på samme måten som i sin prisbelønte bildebok «Mulegutten», som også spilte på folkeeventyr: 
Uvørne strektegninger på hvite papirutklipp, lagt oppå landskapsbilder med absurde detaljer. 
De skiftende blokkfargene gir en egen stemning til hvert enkelt oppslag. 

Poetisk 

«som tissetrengde grashopper 

«Så mørkt og lyst på same tid. 
/ Så kaldt og varmt, på same tid», 

Poetisk 

Her er det mye som er åpent for tolkning. 
Syl blir «lys» baklengs, og hun er lyset i historien. 
Vera tenker at «Syl liknar ikkje noko anna», men leserne ser at hun er et voksent speilbilde av den lille jenta. 
Vera og Salander har øynene lukket gjennom nesten hele boka. 
De første oppslagene er rene, fargeløse strektegninger av en liten, subbende søvngjenger. 
Men setter hun opp farten, farger kommer til, og detaljene øker: 
Løper hun inn i drømmen? 

Ikke uten brodd 

Ikke uten brodd 

Dette er ei bok du kan lese mange ganger og oppdage nye ting hver gang. 
En klassisk allalderbok, i den forstand at erfarne lesere vil lese andre ting inn i fortellingen enn mindre erfarne, men de yngste trenger ikke føle seg snytt av den grunn. 
Tjønn og Torseters eventyrverden er et fascinerende og bevegende univers. 
