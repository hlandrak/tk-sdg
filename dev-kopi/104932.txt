Melodi 5: Pegasus – «Anyway»
Slike kraftballader har ikke verden hørt siden Aerosmiths glansdager på 1990-tallet; svær, orkestrert, pompøs og insisterende. 
Mer retro her altså, men den snakker dessverre ikke helt til meg. 
Kanskje er det naglene på skinnjakka, kanskje er det de føleriske danseband-faktene (håndbevegelsene) til vokalisten – jeg vet ikke. 
Men jeg har et klart inntrykk av å ha hørt denne låten mange, mange ganger før. 
I Melodi Grand Prix-sammenheng er jeg redd for at «Anyway» mangler det nødvendige særpreget. 
