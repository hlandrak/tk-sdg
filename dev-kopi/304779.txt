Du kommer langt med melankoli og en av Norges mildeste stemmer
Pål Angelskår er tilbake - eller er det Minor Majority? 

ALBUM: 
Det er ikke så lett å skille dem fra hverandre, siden Angelskår tross alt var låtskriver, gitarist og vokalist i gruppa. 

Og - han må ha en av landets mildeste og mest forsonende stemmer, så du tar ikke feil av den. 

Crosby, Stills & Nash Stemningen er også den samme som i Minor Majority, med noen variasjoner - som at jeg kunne veddet på at det er Crosby, Stills & Nash som synger på åpningen «I Won't Tell On You, Babe» (Angelskår og Hilde Marie Kjersem korer) og at det høres ut som Mark Knopfler gjester på gitar her og der. 

Gitarist Roar Nilsen er sentral på Angelskårs første soloalbum siden 2012-debuten «Follow Me» - også som produsent. 
Resultatet er en melankolsk hilsen til høsten. 

Hagfors-hjelp 
Enda mer enn på debuten har Angelskår hatt hjelp på tekstsiden, særlig av Martin Hagfors. 
Det er et fruktbart samarbeid som har ført til fine låter som «Go Get Lost» og «Sleeping In The Light Of A Friend» (som virkelig kunne vært Minor Majority, som la opp i 2009). 

Cover-høydepunkt 
Etter hvert virker det som om både låtskrivingen og arrangementene går en smule på tomgang, og lydbildet blir noe ensformig. 
Men - så slår han til med låter som «Meeting You Unxpectedly Here» og en flott versjon av irske Gus MacGregors «Lifeline», med nydelig koring, Erland Dahlen i kjempeform på trommer og perkusjon og tekstlinjer som «I could see you laughing / As you took a whiskey hit / Saying: 
Life is noe rehearsal / Honey this is it». 

Totalskadet Albumet avsluttes med «This One Song Should Be Within Range», som var den første låten som ble spilt inn i Ocean Sound Recording på Giske. 
Noen timer før totalskadet Angelskår og Nilsen bilen de kjørte - uten at det gikk ut over verken personer eller musikkutstyr. 

Musikk kan redde liv! 

Høstturné Pål Angelskår innleder en lengre høstturné i Trondheim 12. september. 
Øvrige datoer som er spikret er Stavanger (17.9), Bergen (18.9), Kongsberg (19.9), Giske (23.9), Oslo (24.9), Kristiansand (26.9), Skien (2.10), Sandvika (3.10), Bodø (9.10) og Tromsø (10.10). 
