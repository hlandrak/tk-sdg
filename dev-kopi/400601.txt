Ryan Adams gjør Taylor Swift:Alt er der i sangene 

Taylor Swift er både en av verdens største popstjerner og en gudbenådet låtskriver. 
Ryan Adams har med stort hell spilt inn hennes album 1989 i sin helhet. 

Hvem skulle kunne tenke seg Taylor Swift i Bruce Springsteens landskap? 
Og det da hun har forlatt countrymusikken for popmusikkens stjerneglans. 
En mann hadde en idé ledsaget av stor raushet og en fordomsfri holdning til musikk. 
Resultatet er overraskende vellykket der sangenes iboende kvaliteter trer tydeligere frem. 
Dette viser at når sanger er sluppet fri, lever de sitt eget liv og kan ikles nye gevanter langt fra deres opprinnelige opphav. 

Sjeldent stunt 

Ryan Adams er en mann med et sjeldent godt øre for den gode melodi, og kjent som en utsøkt tolker av andres sanger. 
Samtidig er han selv en utmerket låtskriver. 
Det han har gjort denne gang, finnes det ikke, så vidt jeg vet, mange eksempler på. 
Flaming Lips gjorde noe lignende da de tolket Sgt. 
Peppers lonely hearts Club Band sang for sang. 
Deres stunt var ikke på langt nær så vellykket som dette er blitt. 

Visste du at datteren til Will Smith har laget en av ukens beste låter? 

Et dristig valg 

Taylor Swifts 1989 var et av fjorårets mest solgte og suksessrike plater. 
Samtidig var det hennes definitive gjennombrudd som popartist. 
Resultatet var en omfavnelse av 80-tallets synthpop der hun samarbeidet med svensken Max Martin. 
Countrymusikkens yngling var nå kledd opp, sminket og ferdig med sitt artistiske hamskifte. 
I en slik setting er det fort gjort å miste av syne kvaliteten på hennes sanger i den sterkt strukturerte og superkommersielle popproduksjonen de er ikledd. 

Speiler hverandre 

Taylor Swift og Ryan Adams er begge ute på hver sin musikalske reise, og dette albumet forener dem i et slags kunstnerisk fellesskap. 
1989 , som også er hennes fødselsår, tok henne bort fra countrymusikken, mens den har brakt Adams tilbake dit han startet. 
Åpningslåten "Welcome to New York" kan minne sterkt om Bruce Springsteen. 
Man blir lurt av lydbildet her, fordi dette er klassisk Ryan Adams. 
Noe resten av albumet tydelig understreker. 

Denne platen bør du få med deg: 

Vet hvor han vil 

Det er fascinerende å høre hvilke andre retninger en sang kan ta, og Adams vet hvor han vil. 
Et av elementene han tilfører er melankolien, noe som kler hans nedstrippede og følsomme tolkninger. 
Der teamet rundt Swift gir sangene en stramhet og rytmisk lekenhet, tar Adams sangene tilbake til et stillere og enklere rom. 
Han får frem sårbarheten som ofte ligger der under overflaten. 
Taylor Swift skriver om personlige ting, og Adams viser oss at låtene har en allmenngyldighet løsrevet fra opphavskvinnens biografi. 

Slik låter Jack Whites siste prosjekt: 

Viser stor begeistring 

De er som to musikalske kameleoner der de hver på sin måte utfordrer hverandres publikum. 
De har kanskje mer til felles enn vi ser umiddelbart. 
De vet begge hvordan en fortelling skal formidles. 
Hun skriver svært direkte og hudløse kjærlighetssanger, og Ryan Adams har følsomheten og stemmen til å formidle denne sårbarheten på en overbevisende måte. 
Selv har hun vist stor begeistring for hva han har gjort med hennes sanger. 
Noe annet ville vært uforståelig. 
Anbefales virkelig. 

Trenger du serietips? 
Her er skikkelige noen godbiter: 
