«You & I»
Pausen før første ekstranummer er lang. 
Enkelte begynner å gå mot utgangene. 
Hylene som stiger opp når de kommer tilbake er imidlertid om mulig enda mer intense enn de som møtte dem ved konsertens start. 
Styles har skiftet fra flagrende hvit skjorte til svart T-skjorte, og har bundet opp det lange håret i en bolle bak på hodet. 
Stilledansballaden, som igjen låner mye fra forne tiders popmusikk (slik at også brave foreldre kan kjenne seg igjen), fremføres med fynd og klem, spesielt av’n Harry. 
Tomlinson er fremme med vannflaskene igjen når den er over, og det er nok en gang Payne som får gjennomgå. 
Skøyere! 
