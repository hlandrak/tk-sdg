Vi svever av sted over Stockholm
Oh-la-la, sveve på en sky, her kan du lære å fly, synger Terje Formoe. 
Postiljonen viser hvordan. 

I 2011 slo bergenske Mia Brox Bøe følge med stockholmsguttene Daniel Sjörs og Joel Nyström Holm. 
Trioen kalte seg 
Postiljonen og ga ut albumet "Skyer" i 2011. 
Sanger derfra ble brukt i tv-seriene "Looking" og "The following". 
En forsmak til oppfølgeren var singelen "The open road", som Simon Raymonde fra Cocteau Twins trykte til sitt bryst. 
Vi snakker dermed om drømmende og svevende pop. 

I små doser, eller til å ledsage tv-bilder, fungerer platen "Reverie" utmerket. 
Nevnte "The open road" har en vokalbruk som er mer helbredende enn hendene til Snåsa-mannen. 

De er mer ordinære når det kommer til de raskere synthpop-låtene, selv om nyansene er fine. 
I tillegg har Bøe en stemme som smører hjulene på bandets ferd mot 80-tallet. 

Beste spor: 
"The open road", "Blood flow", "Are you thinking of me". 
