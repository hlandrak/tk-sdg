Festen er over, tid for ettertanke
Det er ingen ren skilsmisseplate, men livet har satt sine spor. 

Da "KMAG YOYO" kom ut, plasserte magasinet "Rolling Stone" ham på listen over "50 country albums every rock fan should own". 
Siden den gang har Hayes Carll gått gjennom en skilsmisse. 
Der han før sang om fest og moro, synger han nå om kjærlighet og om mangelen på den. 
Som nydelige "Good while it lasted". 
"The love that we need" er skrevet sammen med den nye kjæresten Allison Moorer, skilt fra Steve Earle. 
"The magic kid" er også fra hjerterota, inspirert av sønnen Eli. 

Det tok fem år å skrive platen. 
Innspillingen tok derimot bare fem dager, med Joe Henry som produsent. 
Det er nærliggende å sammenlikne Carll med Townes van Zandt, Guy Clark og Jerry Jeff Walker, stjerner som har glødet på Texas-himmelen. 
Med denne platen tar han for alvor et steg i den retning. 

Beste spor: 
"Good while it lasted", "You leave alone", "Love don't let me down". 
