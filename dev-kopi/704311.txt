En reise inn i mørket og ut mot lyset
Når kjærligheten gjør vondt, skapes det ofte flotte sanger. 

Det er alltid bra å ha en original idé. 
På sin fjerde plate lar Freddie Stevenson de ni første sangene bære preg av at det mørkner til. 
På de ni neste lysner det. 
Altså to lange sykluser, bestående av ni korte sanger hver. 

Ikke overraskende er albumet inspirert av et opprivende brudd med kjæresten. 
Stevensen hev seg ut i turnélivet som oppvarmer for Waterboys og flyttet fra New York og hjem til Skottland. 

Han har spilt inn alt selv, med råd og vink fra Mike Scott i Waterboys. 
Vi snakker om stillferdig, intim og melodiøs visesang av beste merke. 

Stevenson varmer opp for The Waterboys i Kuppelhallen i Stavanger 16. oktober. 

Beste spor: 
"Heart shaped stone", "Hell hound Holly", "A falling leaf", "Goodbye for good", "The girl with the hawthorne tree". 
