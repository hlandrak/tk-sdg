Musikkanmeldelse:Gangrene - «You Disgust Me» 

Tradisjonstro avsky for høytidelige gimmicks. 

ALBUM: 
I en raphverdag bestående av autotune-chants og selvhøytidelighet, kan det nok føles ensomt hvis man tilhører segmentet som felte oppriktige hiphop-tårer forrige uke. 

«My dreams is big, my crib is little» konstaterer Sean Price på Gangrenes nye langspiller - rapperens siste vers på skive før han takket for seg etter bare 43 år i Brownsville. 
Men selv om Brooklyn-veteranen ikke lenger får leve ut sine drømmer, markerer det heldigvis ikke slutten på hans lekne og ærlige MC-arv. 
Ni låter ut i «You Disgust Me» oppsumerer Alchemist den tradisjonstro bevegelsen bygget over sample-baserte, hodenikkende beats og underholdende punchlines («Okay let's take it back to the basic / Fuck all this off beat rapping and fashion»). 

Ikke overraskende holder Al og Oh No seg også trofast til denne «oppskriften» gjennom resten av albumet, som til tross for sin manglende stand out-evne, likevel gir et etterlengtet pusterom for sjangerens nostalgiske lyttere. 
