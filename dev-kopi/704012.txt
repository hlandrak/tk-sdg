Som om 55 år ikke skulle ha gått
Låtene er nye, men oppskriften er gammel. 

Sam Cooke døde i 1964, Jackie Wilson i 1984 og Ray Charles i 2004. 
53 år gamle James Hunter fra Essex i England har tatt på seg å ivareta arven etter dem alle.Ikke ved å synge sangene deres, men ved å skrive sine egne i tråd med soulmusikken som strømmet ut av USA rundt 1960. 
Få steder ivaretas denne musikken som på plateselskapet Daptone. 
En av selskapets grunnleggere er Gabriel "Bosco Mann" Roth, den rette produsenten for en mann som Hunter – som solodebuterte i 1996 med Van Morrison i koret. 

Dette er klassisk soul fra start til slutt, med låter sterke nok til å gli inn. 
Sangene høres ut som om de er spilt inn på direkten i studio i California (Daptone West), og de gis til og med ut i mono. 

Beste spor: 
"This is where we come in", "Something's calling", "A truer heart", "In the dark". 
