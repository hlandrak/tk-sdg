Tilbake igjen
Refused var blant punk— og hardcordmiljøets viktigste band i sin storhetstid, men har for mange gått i glemmeboken. 
Nå er de tilbake etter 17 år. 
Det svenske hardcore punk-bandet fra Umeå ble dannet i 1991, men i 1998 ble det brudd. 
Etter dette har de hatt gjenforening både i 2012 og i 2014. 
Åpningslåten «Elektra» er skrevet sammen med Taylor Swift-produsenten Shellback og slår deg i ansiktet som en kraftpakke med avanserte riff og skjeve taktarter. 
Heftig start med vokalist Dennis Lyxzén som skriker “Nothing has changed” inn i øregangene. 
Dette virker lovende! 

Refused har fortsatt en eklektis k sound hvor de er opptatt av å blande sjangre. 
Denne gangen har de blant annet med blåsere for å gi et ekstra løft på låten «War On the Places». 
Det er derimot ikke alltid det fungerer like godt. 
Et par eksempler er den funky og 50-tallsinspirerte «Francafique» som blir alt for klisjé med barnekoret i starten, og tidenes kleineste koring på «Destroy the Man». 

Med albumet «The Shape of Punk to Come» pushet de grenser i 1998 og ble stående som ikoner. 
«Freedom» mangler ungdommelig vitalitet og det nyskapende for å kunne måle seg, selv om det inneholder flere interessante elementer og fete låter. 
