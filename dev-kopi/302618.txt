Bergen har fått sitt eget Oslo Ess
Hjerteslag slår et slag for rå og brutal punk. 

ALBUM: 
Hadde jeg ikke visst bedre, ville jeg trodd det var John Olav Nilsen som sang - bare i en litt reinere utgave. 
Men det er altså ikke han og gjengen hans, men en annen gjeng fra Loddefjord - med vokalist og låtskriver Robbie Lie Eidevik i front. 

Hjerteslag er en del av det som kalles 5071-bølgen (postnummeret til en del av Loddefjord i Bergen kommune, om du skulle lure...). 

Oslo Ess 
Men uttrykket til Hjerteslag er råere enn Nilsen & Co, og det er like naturlig å tenke at dette er Bergens svar på Oslo Ess. 

Svenske Ebba Grön og Broder Daniel oppgis som inspirasjonskilder, men det er kanskje mer næliggende å tenke på sistnevntes frontfigur, Håkan Hellström. 

Wonderboy Hjerteslags debutalbum er produsert av byens wonderboy Matias Tellez og Fredrik Vogsborg og mastret av Jørgen Træen, så her er det tenkt kvalitet hele veien. 

Kontante og efektive riff Musikken er ikke nyskapende, og slett ikke original, men kjennetegnes av kontante og effektive riff og ringlende gitarer. 

Det er rock'n'roll, punk og ska i enkleste forstand, men noen ganger er det mer enn nok. 
Det står og faller på tekstene, og her scorer Eidevik tidvis stort. 

Brutalt fra gata 
Han serverer rå og tildels brutale fortellinger fra gata og grøfta - om «utbrytere, misfits og vagabonder». 

Hjerteslag legger ikke noe imellom. 

Et annet er «Linedanserinne», og mest for sin sårhet: 
«Eg har forstått det, det kommer aldri til å skje / for en tåpelig idé, det blir aldri deg og meg.» 
