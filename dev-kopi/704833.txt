Dracula og de vandøde og de
Jeg er ingen fan av Castlevania, men så er jeg heller ingen fan av plattformspill, selv ikke når det er krydret med eventyrelementer og rollespill som her. 
Men jeg skal prøve å være nøytral likevel. 

Draculas sønn, eller er det sønnesønn, jeg mikser dem opp, er på jakt etter den som drepte hans mor. 
Det er jo edelt nok, om morderen ikke tilfeldigvis hadde vært hans egen far. 
Eller bestefar, jeg er altså ikke sikker, men isåfall drepte han faren også, tror jeg. 
Familien Belmont er uryddigere enn de fleste. 

Uansett er dette et helt gjennomsnitts plattformeventyrvampyrrollespill, med tidvis oppfinnsomme feller, artige oppgraderinger og skikkelig kjedelig slåssing. 

Hvorfor du skal kjøpe dette istedenfor Super Mario? 
Vel, det kan jo tenkes at du er goth, har spilt Mario til døde, innbiller deg at du er vampyr og er Dracula-fetisjist. 

Isåfall bør du oppsøke psykiater. 
Dersom hun gir opp, kan du spille gjennom Mario en gang til. 
Er du fremdeles ikke frisk, kan du vurdere dette, for det glimter til med dyster stemning. 
