TEST:Pioneer VSX-930 

Også her får du masse utstyr, men konkurransen i dette segmentet er steinhard. 

Av Jørn Finnerud/Stereo+: 
VSX-930 er den rimeligste modellen fra Pioneer som gir deg Dolby Atmos i hjemmekinoen. 

Vi kan dog ikke finne noen informasjon om den vil kunne oppgraderes til DTS:X. 
så i denne runden er det bare Denon AVR-X2200W 15 som har denne muligheten. 

AVR-930 er uansett fremtidsklar med syv HDMI-innganger og DHCP 2.2 støtte. 
Med auto-oppsettet MCACC PRO holder heller ikke Pioneer noe igjen i forhold til romkorreksjon. 
Wi-Fi er på plass sammen med blåtann, og den er utstyrt med AirPlay og Spotify Connect. 

Alt skulle derfor ligge til rette for brukervennlig trådløs musikkavspilling. 

Pioneer har også lagt til støtte for DSD både via kablet nettverk og USB. 

Nye menyer 

Pioneer har her endret sine menyer og prøvd å gjøre dem litt mer moderne, men det fungerer bare delvis. 
Softwaren virker å være litt uferdig og vi opplever at det som står på lerretet ikke stemmer med det som står i displayet. 

Den bruker også litt vel mye tid på å tenke, og er langt unna nivået til Denon i denne runden. 

Detaljbevisst 

Pioneer har et anlegg for detaljer, og legger ikke mye i mellom når den presenterer filmen American Sniper. 
Likevel føler vi ikke at det blir for mye av det gode, men merk deg at det faktisk kan bli resultatet om du har høyttalere som allerede er litt harde i diskanten. 

VSX-930 har en flott dynamisk snert og et fint bassfundament. 
Det gir en åpen, ærlig og direkte fremførelse som ikke pakkes inn på noen som helst måte. 

På Fast&Furious7; er det dynamikk og høy underholdningsfaktor inntrykk som sitter igjen: 
Lydmiksen er god og vi får en leksjon i bruken av surroundeffekter! 

Også på musikk føler vi at receiveren er med på notene. 
Den er nok ikke ikke like fyldig i mellomtoneområdet som Denon, men har kanskje litt mer sprut og energi i diskanten. 
Støygulvet virker også å være ganske lavt, og alt i alt får vi en helt grei musikkopplevelse fra Pioneer. 

Konklusjon 

Pioneer VSX-930 

Pioneer gjør mye rett med VSX-930. 
Den er meget godt utstyrt og har en herlig dynamikk, men samtidig har den ikke den samme fylden i mellomtonen som de beste. 
