Nå spiste han deg også
Nei, det er ikke alltid så enkelt. 
Her går jeg rundt og innbiller meg at jeg er en robust og herdet mann, og så kommer dette spillet og gjør meg om til en skvetten, liten kladd. 

En romdings gjør zombier av lik, og det er aldri gode nyheter. 
Handlingen er lagt både 300 og så 500 år frem i tid, og det er jo fint at det ikke skjer nå, i hvert fall. 
Det hadde vi likt dårlig. 
Dette byr på et gjensyn med gamle kjente. 
Kontrollene er blitt mindre knotete, grafikken er førsteklasses og alt det der. 
Men spenningen er altså det aller fremste i dette spillet. 
Zombier er ikke spesielt kosete skapninger, og klemmene deres er noe du helst bør holde deg unna. 

Alt vel? 
Nei. 
Jeg ser ingen særlig grunn til at du skal spille dette mange ganger. 
Flerspiller gir deg en samarbeidsmodus, men ingenting annet. 
Dermed kan det være at du vil spille gjennom dette én gang, glise bredt og deretter legge det vekk til det dekkes av støv og arkeologer kan finne det om sånn der 300 år. 
Men det er vel deres problem, ikke vårt. 
