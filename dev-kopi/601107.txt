En bank med fortid og fremtid
Dette er en bok for samfunnsfag i skolene i Setesdal. 

For 150 år siden la «pigen» Caroline Pettersen 9 speciedaler og 24 skilling på bordet til kassereren i Evje og Hornnes Sparebank. 
Hun var den første som satte inn penger i forsøket på å få til en bank i nedre Setesdal. 
I dag er banken god butikk med 5400 kunder som har spart 1,2 milliarder kroner. 
I løpet av første driftsår, 1865, kom 12 piger til banken med sparepengene sine. 
Det var bygdens beste menn som stiftet banken, men det var kvinner som tok hånd om de få kontanter som var å finne på gårdene. 
I Evje og Hornnes skulle det gå 127 år før en kvinne slapp til i bankens styre. 

Boken gir oss ikke bare navn på de som stilte med aksjekapital, men gir detaljer om bakgrunn og slekt på alle. 
Kjente gårdbrukere de to kommunene får sin historie på trykk. 
Statsminister Jørgen Løvlands familie var med i mange år. 
Styremedlemmer lånte penger i banken allerede første driftsår. 
Prost Gustav Fredrik Dietrichson lånte 200 speciedaler med kirkesangeren som kausjonist. 
Gårdbrukere var ofte kausjonister for mange som trengte lån. 

Evje og Hornnes' utvikling fra bondesamfunn til et allsidig næringsliv viser også at økonomiske bølger med politiske strid i verdens finanssentra kan slå helt inn i et bygdesamfunn. 
Forfatteren viser at en liten bank i den store verden, takket være ledelsens kløkt og sindighet, klarer seg alene. 
Landsdelen vår har både små og store banker. 
Bygland Sparebank er kjøpt opp av Sparebanken Sør, som flørtet med Evje og Hornnes Sparebank og ble avvist i 1983. 
Forfatteren forteller om vonde år , særlig 1920— og 1930-årene, da mange slet tungt. 
Det var nære på for banken, da den måtte gå med på nedskjæring av lån. 
Vanlige folk slet med renter og trusler om inndragning. 
Banken manøvrerte seg gjennom de magre årene ved å utsette avdrag, og klarte seg godt i krisen i 1980-årene med ledighet og store tap i næringslivet. 
Fremgangen gikk inn i jubileumsåret. 
Forvaltningskapitalen doblet seg på 10 år og nærmer seg 1,7 milliarder kroner. 

Sigurd Haugsgjerds bok kan stå som mal for økonomisk jubileumsbøker. 
Setesdølens redaktør skriver godt med snert i frasparkene. 
En bok for samfunnsfag i skolene i Setesdal. 
