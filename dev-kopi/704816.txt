Dommen er klar - middelmådighet
Gears of War: 
Judgment åpner dessverre med en rettssak der våre helter anklages for ett eller annet svik av en klisjéfylt sjefsidiot. 

Spill med rettssaker får automatisk ett poeng i fratrekk. 
Det er et grep som henger igjen fra en tid da bortskjemte folk i Vesten hadde så lite drama i livene sine at de måtte saksøke hverandre for å få litt spenning. 
Altså nåtiden. 

Men ellers er handlingen uvesentlig. 
Gears of War: 
Judgment er egentlig et høykvalitets skytespill av den sorten der du i hvert fall må tenke litt for ikke å runddenges. 
Med tunge våpen følger tungt ansvar. 
Og mye ammunisjon. 

GoW-serien har solgt strålende til nå, men om denne fjerde utgaven har antakelig ryktene gått. 
Jeg greier i hvert fall ikke å leve meg inn i dette, og noen vil kanskje synes at det var da enda godt, siden det viser en slags kontakt med virkeligheten, men ekte spillere vet at uten innlevelse kan du like gjerne slå av spillmaskinen og lese en bok eller se Game of Thrones om igjen, eller kanskje hoppe over til Nick Jr. 
Jeg kan nemlig ikke forsvare å okkupere hoved-tv-en i stua på grunn av denne middelmådigheten når avkommet på 15 måneder heller vil se Dora, Diego eller Tickety Toc. 

Og det er ikke noe særlig godt tegn, er det vel? 
