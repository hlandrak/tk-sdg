Pønken blomstrer og har det bra
Ryktene om pønkens død er fortsatt overdrevne. 

Du kommer deg gjennom de ti kuttene på debutalbumet til Blomst på godt under halvtimen. 
Det er som seg hør og bør når vi snakker om pønk. 

Bandet ble startet på Trøndertun Folkehøgskole i 2010, med Ida Dorthea Horpestad som vokalist. 
De åpner bra med "Meningen med livet" og enda bedre med "Ro deg ned". 
"Elefant" er tyngre stoff, mens "Cowboy og indianere" låner et par sekunder fra "Steinbrytervise" ("Nisser og dverge"). 

Med en kvinnelig vokalist i spissen er det fristende å sammenligne dem med stavangerske Slutface, men på låter som "Men kjære deg, du brenner jo" og "Verdt å dø før" har de mer til felles med Raga. 

Beste spor: 
"Ro deg ned", "Men kjære deg, du brenner jo", "Kompiser". 
