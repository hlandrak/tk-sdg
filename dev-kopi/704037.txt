Nye versjoner av ikke så gamle sanger
Etter tre album summerer Conor O'Brien karrieren opp på det fjerde. 

Platen er spilt inn i løpet av én dag i London, i kjølvannet av en turné der sangene fra de to første albumene til Villagers ble tilpasset det tredje og mer intime. 
Dermed føyde sanger fra "Becoming a jackal" (2010), "Awayland" (2013) og fjorårets "Darling arithemetic" seg vakkert sammen.Han kunne gitt ut en konsertplate, men O'Brian valgte altså å spille live i studio. 
Han er kjernen i Dublin-bandet, der han har med seg Cormac Curran, Danny Snow, Mali Llywelyn og Gwion Llewelyn. 

I tillegg til albumkuttene er "Memoir" med, en sang O'Brien skrev for Charlotte Gainsbourg. 
Det passer fortsatt bedre til henne, men alt i alt er dette er samling fine sanger framført på ujålete vis. 

Til slutt tar de med Jimmy Webbs gamle "Wichita lineman", endret fra countrypop til myk visesang. 

Beste spor: 
"Set the tigers free", "Courage". 
