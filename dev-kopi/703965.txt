To band er ikke nok for ham
Erich Bachmann signaliserer at en ny kurs stakes ut, men hviler seg på fortiden. 

Eric Bachmann startet Crooked Fingers da Archers of Loaf ble oppløst i 1998. 
Så ble sistnevnte gjenforent i 2011, og dermed hadde Bachmann to band. 
I tillegg gir han ut soloalbum, først under navnet Barry Black, så under eget navn. 
Som ikke det er nok, har han vært medlem av backingbandet til Neko Case. 
Nå varsler han en mer personlig kurs ved å kalle albumet "Eric Bachmann" og ved å bruke et barndomsbilde på omslaget. 
Tekster om venner og familie hører med, men også om anger og død. 

Musikalsk låner han rikelig fra tidligere tiår, og sangene er skrevet på piano. 
Steelgitaren tas også i bruk, og koringen har tråder til gospel og 60-tallet. 
Bare ni kutt, men nok av gullkorn likevel. 

Beste spor: 
"Mercy", "Modern drugs", "Dreaming". 
