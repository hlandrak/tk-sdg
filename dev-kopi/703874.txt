Fire menn rir igjen, i friskt trav
Det er 25 år siden CC Cowboys debuterte med albumet "Blodsbrødre". 

Skal man først markere dette jubileet, er "Magisk" den rette sangen å åpne med. 
Både fordi det ligger et element av rockemagi i musikken deres, og fordi låten er klassisk CC Cowboys. 

Et kvart århundre etter går vi fortsatt og nynner på "Harry" og "Vill, vakker og våt", og "Magisk" er også en låt som har potensial til å vare en stund. 
Det samme har flere av de andre kuttene på Fredrikstad-bandets tiende studioalbum. 

Magnus Grønneberg er like god til å framføre tekster som er han er til å skrive dem. 
Livet har gitt ham sår og skraper, men han sitter fortsatt støtt i salen. 

Beste spor: 
"Magisk", "Alle vet ingenting (om oss)", "Livet ut", "Festningen". 
