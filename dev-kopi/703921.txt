Skurrende rock og myke ballader
Er du klar for en deilig dose passivaggressiv slackerrock? 

Det hender at gode plater utgitt på små selskap, snappes opp av større. 
London-trioen Happyness ga ut debutalbumet på Weird Smiling i fjor sommer, men har nå signert med nye selskap hjemme og i USA. 

Dermed får vi en ny sjanse til å oppdage debuten, pluss fire brukbare bonusspor. 

Bandet blander skurrende rock og myke ballader og må ha lyttet til Pavement. 
En overbevisende debut, der Ed Harcourt er gjest på fine "Pumpkin noir". 

Beste spor: 
"Baby, Jesus (Jelly boy)", "Greta minds thing alike, all brains taste the same", "It's on you", "Regan's lost weekend (Porno queen)". 
