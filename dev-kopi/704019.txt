Sanger fra livets mørke stunder
Kaller du det for selvmordssanger, tyder det ikke på noe hurramegrundt. 
Det er likevel ikke helt svart. 

Trioen Money følger opp 2013-debuten "The shadow of heaven" med ni kutt og hovedkvarteret forflyttet fra Manchester til London.Albumtittlen "Suicide songs" gjenspeiler en tung periode i livet til vokalist Jamie Lee. 
Han hevder å ha det bedre nå, men synger som om han befinner seg i et mørkt rom eller står på kanten av stupet. 
Det lyder samtidig mer vemodig enn desperat, kanskje fordi det hele er pakket inn i fine melodier som i en annen verden kunne tilhørt glade musikere med banjo. 

Isteden får vi en upolert miks av folk og indie, der det hele toner ut i Tom Waits/Shane McGowan-aktige "Cocaine Christmas and an alcholic's New Year". 

Beste spor: 
"You look like a sad painting on both sides of the sky", "Suicide song", "I'll be the night". 
