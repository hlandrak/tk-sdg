Sonos er fortsatt kongen på haugen når det kommer til multirom.
Sonos er for mange det første merket man forbinder med multiromslyd. 
Det amerikanske selskapet startet med trådløse høyttalere allerede i 2002, og har skaffet seg et solid forsprang på konkurrentene. 

Nye Play: 5 har en imponerende klarhet, med ren og tydelig vokalgjengivelse som smeller friskt imot oss i godstolen. 
Balansen er upåklagelig, og selv lyse kvinnestemmer gjengis uten at høyttaleren forvrenger lyden. 
Lydbildet er vesentlig større, mer detaljert og fokusert enn det vi opplevde fra LG og Samsung, og bassen er mye strammere og mer taktfast. 
Det er også mulig å koble til en ekstra Play: 5 og kjøre disse som stereo venstre/høyre. 
Det samme gjelder den mindre Play: 3 modellen, som også leverer fin lyd til størrelsen. 
Men i stua foretrekker vi definitivt en eller flere Play: 5! 

Pris: 4.998 kr. 
