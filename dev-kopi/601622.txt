Føyer seg til toppligaen
Den amerikanske Harlem-rapperen ASAP overrasket med en tidligere release av sitt andre album, da den dukket opp på streaming-lister en uke før planen. 
Oppfølgeren til «Long. 
Live. 
A$AP» har store forventinger rundt seg, og med på laget har han fått med gjesteartister som Kanye West, M.I.A, samt flere stjerneprodusenter. 
Med en tittel som kan forkortes ned til A.L.L.A, og et første spor ved navn «Holy Ghost» kaster ASAP seg inn i gruppen med rappere som omtaler religion og kampen mot synden. 
Det er tydeligvis ikke lett å gå fra å være en fattig harlem-gutt til å bli en rik mann uten å møte seg selv i døra. 
Men ASAP har jobbet hardt for å komme dit han er i dag, og vet å bruse med fjærene. 
Likt som de fleste andre, handler flere tekster om det selvproklamerte utsagnet hvor han er den beste. 

Akkompagnementet er rolig, svevende, psykedelisk og repetitivt med flere interessante detaljer. 
Singelen «Everyday» med samples fra Rod Stewart og produsert av Mark Ronson er et mesterverk og viser ASAP på sitt beste. 

Uttrykket til ASAP gjør at han stiller seg i rekken med Kendrick Lamar og Kanye West. 
Men albumet virker litt for trygt, og han skulle tatt enda et steg inn i det eksperimentelle. 
