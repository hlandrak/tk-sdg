Oslo-country med Tromsø-front
Det er trangt om plassen i countrybåsen, noe som gjør det utfordrende for en debutant. 

Svenske First Aid Kit har vist at sjangeren lever godt her i nord. 
I tillegg har vi vår egen Monica Heldal som plukker de elementene som passer henne, og Ida Jenshus som stadig tøyer grensene. 
Lokalt har vi Olav Larsen og Siri Vølstad Jensen. 
Bare for å nevne noen. 

Oslo-baserte The Northern Belle mangler foreløpig det som skal til for å skille seg ut, selv med Stine Andreassen fra Tromsø som frontfigur. 
Debuten er ingen dårlig plate, og Andreassen kommer bra fra det når hun speeder opp. 

Sjangerbrytende "I know I love easily" er i tillegg en låt som nesten sitter, og countryfølelsen er der i "Every day, every night". 

Sett under ett mangler platen likevel det ekstra giret som skal til. 

Beste spor: 
"Say hello to my friends", "All the tears I cry". 
