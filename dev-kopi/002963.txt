Lei av å være rollemodeller
Karpe Diem fortsetter angrepene på sin nyeste låt. 
Se videoen til sangen og les anmeldelsen her. 

Etter å ha satt hele Norge på hodet med starten av prosjektet, "Heisann Montebello" er Karpe tilbake. 
De tre låtene, "Hvite menn som pusher 50", "Lett å være rebell i kjellerleiligheten din" og "Au Pair" var det første av ny musikk fra douen på tre år og rystet den norske offentligheten. 

Frp-politiker Peter Myhre raste og kommentarfeltet på VG bekreftet på mange måter mye av det Karpe tok opp i den mest kritiske låten, "Lett å være rebell i kjellerleiligheten din". 
Justisminster Anders Anudsen tok seg også tid til å kommentere at han var blitt karakterisert som feig av gruppa. 

Gutta er fortsatt ikke ferdig med å dele ut verbale ballespark og i den nye singelen "Hus/hotell/slott brenner" er det alle som til stadighet utpeker de som rollemodeller som får gjennomgå. 
"Jeg får lyst på MDMA og gå på bordell hver gang dere kaller meg for rollemodell", sier Chirag. 
Samtidig er også låta en kritikk av av Norge, landet hvor gåselever vokser fra trærne, som Chirag sier så billedlig. 

"Hus/hotell/slott brenner" fortsetter på mange måter hvor de siste singlene slapp og den breiale stilen til Norges beste rapgruppe er uanstrengt, men likevel er det ikke like hardtslående som forrige gang. 

Produksjonen er stor og grandios med flere elementer, og bassen klapper nærmest guttene fremover når de synger. 
Kombinasjonen av sang og rapping har vært gjort bedre av gruppa før, her lyder det heller litt ensformig. 
På de førstnevnte sporene er det ikke en eneste del av sangene som er overflødig. 
På "Hus/hotell/slott brenner" er refrenget litt for kjedelig til at man synger med. 
I bakgrunnen hører man lyden av det som må være stjerner som lyser opp himmelen. 
Det samme har Karpe gjort i en årrekke. 
