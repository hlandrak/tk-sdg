Låter fortsatt heftig
I en verden hvor artister som Avicii og Kygo topper hitlistene med sin enkle elektronika-pop, velger en av elektronika-sjangerens tungvektere å gi ut nytt album.Britiske The Chemical Brothers har holdt på lenger enn flere giftemål, ifølge et av medlemmene selv. 
Ed Simons snakker da om samarbeidet som har holdt på siden 1991. 
Singelen «Go» viser at duoen fortsatt har hit-teft med Q-tip på vokal, men The Chemical Brothers er ikke redde for å gå utenfor boksen. 
Låten «I'll See You There» har en psykedelisk sound ala Beatles sin «Tomorrow never knows», og det samme gjelder den svevende «Reflexion». 

Til tider er de så ute at det er ubehagelig å høre på. 
Den irriterende lyden av bie befester øregangene i låten «Taste of Honey», og under låten «EML Ritual» setter de selv ord på følelsen. 
«I'm going to loose my mind» synges over det plagsomt repetitive synth-riffet. 
Den tunge og groovy acid house-låten passer nok bedre på et heftig rave party på 90-tallet enn hjemme i stua. 

Navnene på toppen av hitlistene appellerer til mange, men de kan bare drømme om å låte så heftig som The Chemical Brothers på sitt beste etter over 20 år i bransjen. 
