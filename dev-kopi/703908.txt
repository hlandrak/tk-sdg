Indiepopens glade cheerleadere
De spretter fortsatt kjapt opp på føttene, men begynner alderen likevel å tynge? 

Da de tre svarte jentene i The Dixie Cups lekte seg fram til sin versjon av "Iko Iko" i 1965, lagde de en feelgood-sang som fortsatt påvirker andre. 
Bare hør Brooklyn-duoen Matt and Kim når de åpner sitt femte album med "Hey now". 

Matt Johnson og Kim Schifino har jaktet på godfølelsen siden 2004. 
Bevæpnet med synth og trommer har de beveget seg med kjappe føtter fra den ene mer feststemte sangen til den andre. 

Nå virker de en smule slitne, selv om "Make a mess" settes i gang med et partyhyl. 
Samtidig ender albumet med balladen "I see ya", et markant rytmebrudd for indiepopduoen. 

Beste spor: 
"Hey now", "Make a mess". 
