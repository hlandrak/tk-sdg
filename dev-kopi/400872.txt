Restaurantanmeldelsen:Nanda tar seg opp mot slutten 

Det begynte med treg service og irritert servitør, men fra hovedrettene og ut var alt på stell. 
Faktisk bedre enn forrige besøk. 

– Ja? 
Skal dere ha noe å drikke? 

– 
Har dere en tørr hvitvin? 

– 
Her finner dere vinene våre. 

– 
Er husets vin god? 

– Ja. 

– 
Da tar jeg et glass av den, sier Bordvenninnen til den bryske servitøren. 
Han har visst stått opp med galt ben. 
Jeg ber om indisk øl, og får et nikk tilbake. 

Men det tar ikke lang tid før vi får vin, øl og vann. 
Så forsvinner servitøren bort til et bord lenger inne der folk tydeligvis har ventet på å få bestille, siden de virker utålmodige. 

Mye mat på kort tid 

Vi sitter med menyene, som kan by på de fleste tradisjonelle rettene fra det indiske kjøkken. 

– 
Jeg kan gjette hva du skal ha, men jeg tror jeg vil prøve friterte tigerreker med tamarindsaus til forrett, sier jeg. 

– 
Og jeg vet at du skal ha lam til hovedrett, men hvilken? 
Spinat eller tikka masala? svarer Bordvenninnen. 

Nå er servitøren tilbake, og vi bestiller. 

– Vil dere ha nan? 

Vi tar en hvitløksnan på deling, og så er han vekk. 

– 
Jeg skjønner hvorfor de er så stresset, sier Bordvenninnen, for nå kommer det en mann med flere poser mat ut fra kjøkkenet og går opp trappen. 

Fiks servering 

Forrettene er kommet, og den strimlede, friterte løken med en frisk salat får ros av Bordvenninnen. 

– 
Dette er skikkelig snacks uten at man blir for mett, sier hun. 
Mine tigerreker har et godt bitt, og salaten til, med appelsin og tomat, frisker opp. 

– Smakte det? spør servitøren, som er blitt blidere. 

Det drøyer ikke lenge før hovedrettene er på plass med glohett nanbrød ved siden. 

– 
Dette var godt! 
Nan kan være klebrig, men dette har en sprø, fin skorpe, sier Bordvenninnen, som også skryter av sin mixed grill. 

– Sausen er passe sterk, og tigerrekene har spenst mens kjøttet er mørt. 
Jeg liker at de har utvidet utvalget med oksekjøtt ved siden av kylling og lam. 

Nanda har en god løsning på problemet med jernpanner. 
Vi har ikke tall på hvor mange ganger kjøttet er blitt svidd eller gjennomstekt på den glovarme pannen. 
Her har man kuttet opp salatbunner og lagt dem nederst, slik at kjøttet beholder sin saftighet etter tilberedning. 

Min lammerett er god, med ingefærstenger og koriander på toppen av den fyldige sausen. 
Det eneste som skuffer er at noen lammebiter er seige og at man har laget retten mindre sterk enn ønsket. 

Vil du ha mat som krydder som kjennes? 
Prøv disse 

Godt besøkt 

Selskapet lenger inne vil gjerne ha mer å drikke, og servitøren har fått mer enn nok å gjøre med dem. 
Men nå er de blitt to, så det går mye smidigere å få oppmerksomhet og service. 

– 
Han var tydeligvis alene til å begynne med, men nå har de mye bedre kontroll, og det merkes på humøret, sier Bordvenninnen. 

– Ønsker dere dessert eller kaffe? spør vår elskverdige servitør etter å ha fylt vann i glassene. 

Vi har bestemt oss for melkeboller, gulab jamun, og presentasjonen er like lekker som forrettene: 

Kiwi, ananas, appelsin, kremtopp, iskrem og en melkebolle med fargerikt strøssel ovenpå. 

Det store selskapet har betalt og dratt, men nye spisegjester kommer stadig til. 

– Stedet er populært på tross av at lokalet ut mot gaten gir et unnselig inntrykk av restauranten. 
Oppe er det lite, men intimt, og kjelleren føles som litt klaustrofobisk hvis man ikke er fler her. 
Men maten er bra og prisnivået forsvares av kvaliteten mener jeg, sier Bordvenninnen. 

– Enig. 
Man kan gå hit uten å blakke seg, og det ligger nær mye av byens underholdningstilbud. 

Take away 

Bra før teater/kino/bytur 
