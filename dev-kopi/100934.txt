SPESIELT ANBEFALT Lekker digitalradio
Stilren design og balansert lyd går hånd i hånd, i en av testens beste bordradioer. 

Pluss: 
Krystallklar lyd og lekende enkel betjening, pakket inn i et nydelig trekabinett med stor skjerm, stor fjernkontroll og strømming via Bluetooth. 

Minus: 
Den klarer ikke å spille høyt nok. 

Skottene hos Revo har sans for design, og lillebroren til den prisbelønte Superconnect – som også har nettradio og WiFi, gjør ikke skam på familien. 

Kvaliteten er upåklagelig og betjeningen oversiktlig og enkel med testens skarpeste skjerm. 
Fjernkontrollen har så store knapper at alle klarer å bruke radioen. 
Med Bluetooth er det enkelt å strø mme musikk fra mobilen. 
Revo-radioen finnes også med sort front, med det samme fine kabinettet i ekte treverk. 

Supersignal har et større høyttalerelement enn de fleste i testen. 
Med en diameter på 89 mm, blir lyden fyldig og potent. 
