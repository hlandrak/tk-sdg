Test av Renault Kadjar:Renaults rookie 

Kan denne bilen snu skuta for Renault i Norge? 
SUV-en Kadjar har potensialet til det. 

Et av Europas mest solgte bilmerker får liksom ikke helt feste under hjulene i Norge: 
Det er Norges 18. mest solgte merke, med en markedsandel på 1,8 prosent. 
Hittil i år er det registrert 2609 eksemplarer fordelt på hele modellporteføljen. 

I 2016 kan det bli «gripetak» for Renaults rekrutt – den mellomstore SUV-en Kadjar bygget på lesten til Nissan Qashqai – i hvert fall dersom salgsmålene på 1500 biler i 2016 nås. 
Salgsmålet for 2015 var 400 biler, avhengig av leveringssituasjonen. 
Status i uke 52 viser 163 registrerte, ifølge Opplysningsrådet for Veitrafikken. 

Artikkelen er oppdater med nye tall etter at den ble publisert i VG og VG+ i oktober. 

Godt beskyttet 

– 
Dette har vært et hyggelig bekjentskap. 
Dette er rett og slett en veldig god bil å kjøre. 
Den leverer gode kjøreegenskaper, fint støynivå, ok bagasjeplass, og god pris, samt at den har plastbeskyttelse rundt hele bilen, sier teknisk konsulent i NAF, Audun Bergerud, som har testet bilen sammen med VG. 

Vi har kjørt dieselene på 1,5 og 1,6-liter. 
1,6-literen er den eneste med firehjulsdrift. 
Den 1,2-liters store bensinmotoren på 130 hk er opplagt! 
Fås bare i kombinasjon med manuelt gir og forhjulstrekk. 

NB! 
I tabellen har vi brukt tekniske data for 1,6-litersdieselen. 

Vi har kjørt bilen i duell mot en annen nykommer-SUV, Hyundai Tucson. 
Les testen her! 

Les de beste biltipsene på VG Pluss (krever abonnement) 

Tiltalende førermiljø 

Det er ikke lange klyvet opp og inn i et tiltalende førermiljø, som gir et inntrykk av å være påkostet. 
Instrumentene foran fører er digitale og godt lesbare – og elegant utformet. 

Kantene på panseret foran deg buler som to veltrente overarmsmuskler, du har dem i synsfeltet hele tiden, og de gjør faktisk at det er litt vanskelig å håndtere den ved under finmanøvrering. 
Også speilhusenes plassering på A-stolpen tar noe sikt og reduserer orienteringsevnene. 

En innvending er at automatisk nødbrems ikke er standard, og kun er tilgjengelig på Bose utstyrsnivå. 
Den koster 7000 kroner og selges i en pakke med parkeringsassistent, ryggekamera, blindsonevarsler, sidesensorer og nødbremsassistent. 

Modellen kommer i to utgaver. 
For å oppnå best mulig verdi i bruktmarkedet på Renault Kadjar anbefaler biladministrasjonssselskapet Autolease, som vurderer bruktverdi og bilholdskostander i VGs biltester, Bose Edition. 
Med Bose på plass er det fritt frem for å velge motor, drift og gir etter ønske uten at det gir trekk i fremtidig markedsverdi. 
Metallic lakk anbefales (5000 kr.). 

En svak femmer er VG og NAFs konklusjon. 

HER ER VÅRE VURDERINGER: 

Sikt fra førerplass er akseptabel, men A-stolper/speil tar noe sikt. 

Gode forseter med fin passform. 
Instrumentering er oversiktlig, enkel og lesbar. 
Noe grunne koppholdere. 
Går rimelig stille (mer støy med 4x4). 

God veiholdning, passe stiv avfjæring og presis styring. 
1,2-liter er energisk og fleksibel, og sekstrinnskassen er super til denne. 
Dieselmotorene er helt ok men ikke spes sterke. 

Luftig cockpit og veldig god plass i baksetet. 
Rimelig god bagasjeplass, men et stykke unna de beste. 
Gulvet i bagasjen blir flatt med nedfelte seterygg. 

Overraskende høyt forbruk målt på bilens måler, henholdsvis 0,92 og 0,95 l/mil (to sjåfører). 
Mye bykjøring. 
Snittforbruket er oppgitt til 0,56 l/mil. 
Med diesel (automat/forhjulstrekk), målte vi 0,56 l/mil (oppgitt 0,30). 

Fem av fem stjerner i de uavhengige kollisjonstestene fra Euro NCAP. 
Har ikke automatisk nødbrems som standard på noen modeller. 

Å eie: 

Bruktverdi e/4 år/60.000 km: 
Litt bedre enn snitt i markedet og i klassen: 
Fire av seks poeng for bruktverdi. 
Driftskostnad beregnet til ca. 3500 kr. pr år, under snitt. 
Nr. 13 av 24 i eierundersøkelsen AutoIndex. 

Billigste koster 265 000 kr. Billigste med firehjulsdrift 345.000 kr. Anbefalt modell Automatgir koster 20.000 kroner. 
Firehjulsdrift, manuell diesel, øverste nivå til 370.000 før lev omk. 

Spesiell linjeføring og tydelig fransk. 
Nøkkelen er kul, noe veldig mobiltelefonsk over den. 
