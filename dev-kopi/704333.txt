Russisk poesi på amerikansk vis
Varsomme ord møter myk musikk i intime rammer. 

Etter at Iris DeMent debuterte med "Infamous angel" i 1992, har hun tatt seg god tid. 
54-åringen er nå ute med album nummer seks. 
Født i Arkansas, oppvokst i Los Angeles og bosatt i Iowa, har hun siden starten hatt et eget grep på hymner og den stillferdige delen av folk, country og gospel. 
Denne gang har hun latt seg inspirere av den russiske poeten Anna Akhmatova (1889-1966) og satt melodier til oversettelser av 18 dikt. 
Platen er spilt inn på pianokrakken hjemme i stua, supplert med andre instrumenter der det passer. 
Akhmatova regnes som en av 1900-tallets største russiske diktere og var i lange perioder forbudt publisert i hjemlandet. 

Beste spor: 
"Broad gold", "And this you call work", "Not with deserters", "Oh, how good". 
