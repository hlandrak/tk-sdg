Er'e ikke på tide med en fest igjen?
Forrige hyllest-plate til Backstreet Girls kom i 2006. 
Da var 20-årsjubileet tilbakelagt. 

I fjor passerte de 30 år, så hvorfor ikke en ny plate? 

Det er vanskelig å spille låtene tøffere enn det bandet gjør selv, selv om flere prøver her. 
Ære være dem for det. 
Man kunne også tatt visesang-vrien, men det ville vel ikke vært i boogiebandets ånd. 

Oslo Ess kommer bra fra å oversette "Monster in my Cadillac", mens jentene i Cocktail Slippers frisker opp "Mexican town". 
Valentouretts gjør en drivende versjon av "Rattlesnake Charlie". 
Petter Baarli var med å danne bandet, og de har den samme møkka under neglene. 

En fin plate, men ikke så bra som Backstreet Girls' forrige. 
Eller neste. 

Beste spor: 
"Monster bak i flaket", "Mexican town", "Rattlesnakes Charlie". 
