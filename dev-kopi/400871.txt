Restaurantanmeldelsen:– Dette blir for tynt, Noodles and Soup 

Da Noodles and soup åpnet, tilbød de muligheten til å lage din egen suppe. 
Nå er de blitt et sted midt på treeren. 

– 
Har de endret menyen? 
Det var synd, sier Bordvenninnen. 
Hun husker med glede hvordan man kunne skape sin egen kombinasjon ved å velge mellom ulike typer kraft, nudler og kjøtt. 
Noodles and Soup har fremdeles flere typer nudelsuppe, så det ser ut som om de kun har forenklet den. 

Det er bare to forretter å velge mellom, så vi tar hver vår: 
Vårrull med papayasalat og grillspyd med sticky rice. 
Bordvenninnen vil prøve ramensuppen med shirataki-nudler og oksekjøtt mens jeg ber om stekte eggnudler med kylling og grønnsaker. 

Populært for take away 

Lokalet har ikke forandret seg mye siden forrige besøk: 
Varme farger på veggene, nærbilder av ansikter som ser ut til å være i meditasjon. 
Ettermiddagssolen lyser opp utenfor vindusbordet der vi sitter. 
Ved siden av oss er det et par andre gjester og enslige som sjekker PC-en mens de venter på mat. 

Akkurat som sist tar det tid å få bestilt og servering. 
Det er mange som henter take away, så det er fullt kjør på kjøkkenet. 

– 
Er det greit å la spisegjester vente på maten mens de som henter ser ut til gå foran i køen? sier jeg. 

– 
Vi har jo fått noe å drikke, sier Bordvenninnen. 
– Men det som irriterer meg er at bakgrunnsmusikken er skrudd såpass høyt at det er vanskelig å snakke normalt. 

Glohete vårruller 

Omsider får vi vårrullene og grillspydene. 
Vårrullene er rykende varme mens grillspydene med tre flatbankede stykker svin er lunkne. 
Vi har nesten ikke drikke igjen i glassene, men velger å vente med å bestille mer før hovedrettene kommer, så vi fyller på vannglassene isteden. 

Bordvenninnens papayasalat består av fine, knasende friske strimler på krisp, grønn salat. 
Selve vårrullene er fylt av en finmalt blanding kjøtt og grønnsaker, og den milde søtsterke chilisausen passer bra til. 

– 
Det er en større porsjon enn jeg hadde regnet med, men det går, sier Bordvenninnen. 

Min grillspyd med sticky rice er derimot en skuffelse: 
Kjøttet er tørt, chilisausen til er tam og risen virker som om den har stått og ventet. 
Istedenfor å være fint klebrig er den blitt tørr, så jeg må tømme soyasaus og chilisaus på den for å få en noenlunde konsistens og smak på retten. 

Trenger mer futt 

– 
Nå må jeg ha en øl, dette var i tørreste laget, sier jeg. 
Bordvenninnen velger også en øl til sin ramensuppe. 
Også denne gang tar det tid før maten kommer, og igjen er det Bordvenninnen som får varm mat. 
Mine stekte nudler og kyllingen er ikke i nærheten av det man får andre steder i byen, som Far East eller Hai Café, der maten kommer rykende varm til bordet, og med mye mer spennende tilbehør og krydring. 

– 
Det virker som om man lar gjestene krydre maten i etterkant, sier Bordvenninnen, som gir ramensuppen godkjent, men ikke mer. 

– 
De jeg har fått på Lille Saigon 1 og Viet Nam House har mye mer smak og fylde. 
Dette blir for tynt. 
Det positive er at det ikke er dyr mat, sier Bordvenninnen. 

– 
Men det er betydelig billigere i sentrum, innvender jeg. 
– Der går det også langt fortere, selv om lokalene ikke er like stilige som her. 

Åpent for lunsj 

Take away 

Pent lokale 

Her får du deilig nudelsuppe 

Lille Saigon 1 

Viet Nam House 

Far East 

Hai Café 

Restaurant Øst 

Thai Orchid 

Lille Saigon 1 Grünerløkka 
