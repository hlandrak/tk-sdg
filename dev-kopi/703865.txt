Mørke Manchester-netter
Faith Holgate rekrutterte tre jenter for å slippe å bli et kvinnelig blikkfang i et band med gutter. 

Pins debuterte for to år siden med "Girls like us". 
Røttene ligger i pønk og indierock, og de har en tendens til å falle inn i et droneaktig spor med statisk komp. 
Det blir fort kjedelig hvis trøkket mangler. 

Heldigvis skjer det ting underveis, og de er innom både surf, 60-tallspop og gitarband fra 90-tallet. 
Surf-gitaren i "Dazed by you" fungerer langt bedre enn den repeterende skurringen i "Oh Lord". 

Blant de mer saktekrypende låtene, skiller Mazzy Star-aktige "Got it bad" seg ut. 

Beste spor: 
"Young girls", "Dazed by you", "Got it bad", "If only". 
