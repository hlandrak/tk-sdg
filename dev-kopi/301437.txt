Anmeldelse: A$AP Rocky - «At. Long.Last. 
A$AP» 

A$AP Mob-sjefen finner inspirasjon blant LSD-tripper og 60-tallsrock. 

ALBUM: 
Det har gått et par år siden A$AP Rocky tok sitt imponerende grep om 2013 med udødelige anthems som «Goldie», «Fuckin'Problems» og «Wild For The Night», og lite tyder på at Harlem-rapperens påvirkningskraft vil bli mindre når han nå endelig lanserer sitt etterlengtede oppfølgeralbum «At. Long. 
Last. 
A$AP». 

En mørk og blytung fortsettelse av Harlem-crewets signatursound, men denne gangen også sterkt preget av Rockys mystiske protegé Joe Fox. 
En 18 år gammel London-sanger med oppheng i sekstitallets rocklegender, noe som drypper fritt utover skiva via både hans fem gjesteopptredener og gitarfargede låter som «Holy Ghost», «Everyday» (med blant annet Rod Stewart) og «L$D». 
Sistnevnte med en fascinerende og melodiøs Rocky-falsett jeg både håper -og regner med å få høre mye mer av. 

For å bruke referansen til avdøde A$AP Yams på sistesporet «Back Home», virker det som om man har funnet nye bølger å surfe på, og «Long. 
Live. 
A$AP» er i så fall et svært vellykede førsteforsøket på nettopp dette. 
