Anmeldelse:Tyler, The Creator - «Cherry Bomb» 

Odd Future-sjefen tråkker i fotsporene etter N.E.R.D. 

ALBUM: 
Arven fra Pharrell Williams og Chad Hugo har alltid vært en dominant del av musikken til Odd Future. 
Spesielt kollektivets overhode Tyler, The Creator, som regelrett brøt ut i ektefølte tårer da heltene framførte «Rockstar» under fjorårets OF-festival Camp Flog Gnaw. 

Den legendariske låta preger da også Tylers nye album fra første fuzzgitar-slag, siden åpningssporet «Deathcamp» bare kan beskrives som en slags nyversjon av den energiske N.E.R.D.-klassikeren. 
Finurlig refererende til trioens debut «In Search of... did more for me than Illmatic», mens idolet Pharrell selv følger opp gjesteverset fra «Wolf» på «Keep Da O's», og Hugos signatursynth fargelegger resten av skiva. 

I Tylers produksjonshender danner de et behagelig og melodiøst bakteppe, med den Charlie Wilson-velsignede singelen «Fucking Young» som et nydelig høydepunkt. 
Kun tittelsporet framstår som en slags siste, overdreven støykaos-hilsen til Tylers gamle opprørspersonlighet, og legger til rette for en artist i musikalsk utviklig. 
