Ut av lenkene
Verbalt kuleregn fra en av verdens beste rapartister. 

Kendrick Lamar leverte en eksplosjon av en opptreden under årets Grammy. 
Da kom rapperen på scenen iført lenker, omringet av medfanger i bur. 
I likhet med Beyonce sin sang "Formation" angrep han den strukturelle rasismen i Amerika. 
Nå er endelig hans nye album ute, dette er mitt inntrykk etter første gjennomlytting: 

1:untitled 01 | 
08.19.2014 

"Come here girl" er de første ordene som blir sagt på plata. 
Lamar beveger seg et skritt til siden fra sin forrige utgivelse "To Pimp A Butterfly" hvor det var mest funk. 
Denne gangen er det soul, med veldig jazza stemning. 
Den politiske rapperen ramser opp alle de jævlige tingene som skjer i verden og referer til bibelen ved å proklamere verdens undergang. 
Deretter ramser han opp livshistorien sin og forteller hvor viktig det er å bruke sin stemme, om man har en. 
Mot slutten skrus tempoet ned og Kendrick Lamar starter å synge. 

2:untitled 02 | 
06.23.2014 

Etter å ha hørt på starten av låten er det fristende å fastslå at dette er det beste sporet på albumet. 
Beaten er melodiøst med en trompet i bakgrunnen og vokalflyten er perfekt. 
Lamar beretter om konfliktene suksessen har ført med seg. 
Dette er en låt som kommer til å gå på repeat. 
Lamar sin dødsangst manes frem med linjen "stuck inside the belly of the beast, can you please pray for me?" 

3:untitled 03 | 
05.28.2014 

Her tar jazzen og soulen tak og man kan ikke unngå å nikke med hodet. 
Samme sangen er den første "unitled"-låta, og ble allerede fremført på tv i slutten av 2014. 
Lamar raljerer med minoriteter på en leken måten. 

3:untitled 04 | 
04.24.2014 

Plateselskap-vennen SZA tar over showet og synger så fint som bare hun kan før sangen blir nedstrippa og mer eksperimentell. 
Stemmen til en mannlig vokalist forvrenges til det nærmest ugjenkjennelige før SZA kommer med den siste setningen. 

3:untitled 05 | 
09.21.2014 

Deilige vibber med piano og saksofon i starten. 
Label-kamerat Jay Rock, slår også følge. 
"Why they wanna see a good man with a broken heart?" lurer Lamar på. 
Anna Wise (som samarbeidet med rapperen på den forrige plata) synger silkemykt og syr låta sammen uten anstrengelser. 
"And that means the world to me" som hun selv synger. 
Den siste linjen til Jay Rock er også verdt å trekke frem, "Before I blink do I see me before them pearly gates? 
Or is this just a mirrage or a facede?" 

3:untitled 06 | 
06.30.2014 

Legdenden CeeLo Green (!), han som sang på hiten "Crazy", dukker plutselig opp og synger om hvordan man takler ulike sider av seg selv. 
"Look at my flaws" følger Lamar opp med. 
Kunngjøringen er tydelig: 
Vi er alle like og vi må alle sette pris på hvem vi er. 
Et nødvendig budskap å få frem i en verden hvor unge stadig blir mer usikre på seg selv. 

3:untitled 07 | 
2014-2106 

Nå forandrer lydbildet seg og produksjonen blir hardere. 
Swizz Beats står bak spakene, han bidro også på Kanye West sitt nye album. 
"Untitled 07" er delt opp i flere deler. 
Først rapper Lamar om hvordan følelsene våre tar av, "love won't get you high as this, drugs won't get you as high as this" sier han arrogant på den første delen. 
Lamar viser seg fra en sjelden ignorant side når han her speiler sin egen samtid. 
Noe som også kommer frem av albumtittelen. 
Midtveis i låten skjer det et veldig kult og utradisjonelt grep når vi får høre utdrag fra studioinnspillingen. 
Lamar snakker med en spøkefull tone, det er mye latter og åpenbart god stemning i studio. 

3:untitled 08 | 
09.06.2014 

Den siste sangen avslutter like energirikt som store deler av albumet av. 
Låten ble for første gang fremført under "The Jimmy Fallon Show". 
Rimene går på autopilot og det høres deilig lekent ut. 
