Tåler å nevnes med de store
Etter å ha lappet sammen livet og kjærligheten, er 31-åringen tilbake. 

Etter å ha sluttet på universitet og begynt som snekker i Chicago, startet Joseph Pugliese å skrive sanger. 
Han turnerte med Steve Earle, ble sammenlignet med John Prine og Bob Dylan og trakk selv fram John Hiatt og Warren Zevon. 

I dag bor han i Texas, og dermed nevnes Townes Van Zandt og Guy Clark. 
Massive navn alt sammen, og Joe Pug er sterk nok til å bære tyngden av dem. 

Selv om det var nær på: 
Livet og kjærligheten kollapset, og opptakene til plate nummer tre ble lagt på hylla. 
Han tok seg sammen, skrev nye sanger og beveget seg sakte ut i lyset. 

Slik blir det bra ting av, sanger som forsvarer sammenligningene. 

Beste spor: 
"Veteran fighter", "Great Hosannas", "O my Chesapeake", "Pair of shadows". 
