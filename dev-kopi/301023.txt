Det skjer noe helt spesielt når søsken synger sammen
The Staves slo seg sammen med Bon Iver. 

ALBUM: 
At søsken synger fint sammen, det har vi visst siden Carter Family og The Andrews Sisters holdt på for 80 år siden - for ikke å snakke om Søstrene Bjørklund. 
Vel, vel, la oss ikke ta helt av her... 

Irske The Corrs blåste liv i «sjangeren» på 90-talet, og de siste åra har de svenske søstrene i First Aid Kit tatt den til nye høyder. 

Tom Jones Britiske The Staves - med de tre søstrene Emily (vokal), Jessica (vokal/gitar) og Camilla Stavely-Taylor (vokal/ukulele) - gjorde sin platedebut som korister for Tom Jones på hans lovpriste gospel/bluesalbum «Praise & Blame»-album i 2010. 

Bon Iver To år seinere debuterte søstrene med «Dead & Born & Grown». 
Som oppvarmere ble de kjent med Bon Iver/Justin Vernon, og et besøk for å spille litt med Vernon og bandet hans i studioet hans i Wisconsin endte som plate. 

Det ble spilt inn demoer til ti sanger, og Emily stilte det opplagte spørsmålet: 
«Er vi ikke egentlig i ferd med å spille inn ei plate?». 

Jo da, og nå foreligger resultatet - med Vernon som produsent. 

Stolt historie 
Som briter har The Staves en stolt historie å leve opp til, med folk-helter som Fairport Convention og Pentangle og nyere innslag som søstrene i The Unthanks som ledestjerner. 

Americana Folk-innflytelsen er tydelig på «If I Was», men den er også blandet med americana. 

Låtene er isolert sett ikke like spennende hele veien, men stemmene til de tre søstrene - og harmoniene - gir albumet det nødvendige løftet. 

Samtidig kunne jeg ønsket noe mer variasjon i arrangementene, som ofte ender opp med å likne på hverandre. 
Andre står liksom litt og stamper av gårde. 

Stryk og blås Best er åpningen «Blood I Bled», med både strykere, blåsere og trommer, mens «No Me, No You, No More» er mer tradisjonelt folk-orientert - med de tre stemmene i fokus. 
Et høydepunkt. 

«Teeth White» er mer poporientert, mens folk-hjertet banker for avslutningen «Sadness Don't Own Me». 
