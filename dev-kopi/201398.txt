Mobil-lyd uten kabler og strøm
Pent, men virker det? 

Holmegaard er en dansk glassblåserbedrift som kan skilte med med 190 år lang tradisjon. 
Nå tar bedriften, som altså ble etablert i 1825, steget over i den moderne verden med en iPhone-dokkingstasjon kalt Urania. 

Å putte en haug med mikrobrikker, transformatorer og ledninger inn i en gjennomsiktig, håndlaget prydgjenstand signert den amerikanske glasskunstneren Aric Snee ville jo være den rene helligbrøde. 

Som en tutgrammofon 

Så her snakker vi om et rent analogt produkt som skal virke etter samme prinsipp som tutgrammofonen fra begynnelsen av 1900-tallet. 

Med andre ord skal lyden teoretisk bli forsterkes via to åpninger (her er det stereo, må vite) som fungerer som en trakt. 
Du kan sammenligne det med det du gjør når du roper høyt. 
Stemmen bærer lenger om du formere hendene som en trakt. 

Telefonen stikkes ned i en romslig åpning med to hull i bunnen - ett for hver minihøyttaler i bunnen av mobiltelefonen. 
Produsenten oppgir at trakten fungerer med iPhone 4,5 og 6. 

Passer til alt under seks tommer 

Det utelukker for eksempel iPhone 6 Plus og Huawei Mate 7. 
Vi hadde ingen problemer med å få en Nexus 5 og Samsung Galaxy S5 til å passe inn. 
Dermed kan vi vel slå fast at alle telefoner som har høyttalere nederst og som ikke er større enn fem tommer vil passe. 

Urania ser unektelig fin og tidløs ut der den står på bordet, selv med en alt annet enn tidløs iPhone 5S på toppen. 

Vi hørte ikke «naturens egen energi» 

I pressemeldingen vi fikk før vi mottok produktet til test, står det at Urania «utnytter naturens egen energi og forbedrer og forsterker lyden akustisk med merkbar effekt». 

Det merket vi med respekt å melde lite til. 

Her i redaksjonen var det først noen av oss som mente at lyden ble litt høyere og kanskje litt mer fyldig enn om du bare bruker de knøttsmå høyttalerne i mobilen. 

Men, nei. 
Da vi gjorde «håndtesten» (stengte for åpningene med hendene og tok dem vekk igjen), måtte vi alle konstatere at vi forskjellen faktisk ikke var der. 

Du kan med andre ord ikke forvente å få lydmessig effekt av denne kunstgjenstanden. 

Ikke får du ladet telefonen din heller. 
Men å fin å se på, det er den jo. 

Se hvordan Urania fungerer. 
Hører du forskjell? 
