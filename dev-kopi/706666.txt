Førsteklasses folkrock fra Valdres
Dansbare låter som fungerer på flere plan. 

Staut: 
"Makalaus" (Grammofon) 

Makalaus er en fjelltopp i Valdres, og 1099 meter over havet har du utsikt i alle retninger. 
Det er slett ikke noen dårlig platetittel for et band fra samme dalføre. 

De seks medlemmene i Staut er ute med sin sjette plate, to år etter "Ja". 
I mellomtiden har de reist land og strand rundt med sin dansevennlige folkrock, og de fortsetter i samme spor her. 

Låtskriver Ørnulf Juvkam Dyve forsyner det streite åpningskuttet "Dans ein dans" med det lille ekstra som føler at jeg ser det som skjer, og han kan i tillegg lage sanger som dykker dypt. 

Legg til stemmen til Gaute Lein og musikere som er i stand til å slå om til folkemusikk underveis i "Ein gong", og du har et band som du like gjerne kan lytte som danse til. 
Eller spille på riksdekkende radio, som poppregede "Leika like ved". 

De har elementer av Hellbillies og Nordstoga, og "Øpin grind" plasserer Halldis Moren Vesaas i Asbury Park, men de er først og fremst staute høvdinger i sitt eget rike. 

Beste spor: 
"Ta me bort", "Øpin grind", "Må'n så må'n", "Det bli sagt". 
