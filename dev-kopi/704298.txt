Sterke historier fra Brooklyn
Det handler om Maggie, Sarah, Sandra og Christine. 
Om mørke skjebner og forsiktige håp. 

Craig Finn er frontfigur i The Hold Steady, men her følger han opp soloalbumet "Clear eyes full heart" fra 2012. 
Han benytter anledningen til å la historiene komme fram. 
Samtalen som brytes når en kjæreste med revolver dukker opp i "Sarah, calling from a hotel". 
"Christine" som drar til Memphis sammen med en tannlege hun møter på en rar nettside og kommer stum hjem. 
Opplevelsen av å se fallende skyskrapere mens de sitter på "Newmyer's roof", mot alle odds en flott 11. september-sang. 

Det er noe Springsteen-aktig over sangeren fra Brooklyn, selv om stemningen er mørkere. 
Det hele oppsummeres med tittelen på det siste kuttet: 
"I was doing fine (Then a few people died)". 

Beste spor: 
"Newmyer's roof", "Sarah, calling from a hotel", "St. Peter upside down", "Trapper's avenue". 
