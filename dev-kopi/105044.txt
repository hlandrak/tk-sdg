Anmeldelse:David Bowie – «Stage» 

David Bowie gjestet Norge for første gang i juni i år. 
Konserten var en del av hans Europa-turné. 
Opptak ble gjort underveis og foreligger nå i plateform, i et gedigent dobbeltalbum. 

Minnene fra en av de største konsertopplevelsene pă hjemmeplan strømmer på. 
Jeg får nok en bekreftelse på Bowies geniale musikalitet, hans fremsynthet, evnen til stadig å fornye seg, finne veier han kan gå alene. 

Det er stor musikk han presterer, det er fine tanker i lyrikkens form som glir inn i hans melodier. 

Forbløffende god er produksjonen til konsertopptak å være, klart og tydelig kommer alle finessene i hans gjennomkjørte orkester fram. 
Hans musikk er ikke enkel, men den vokser og vokser. 
Er det rock, er det pop eller hva? 
Det er David Bowie. 

Platas andre del, med det nyeste repertoaret, kribler mest og sitter best. 

Legg merke til hvordan enkelte av melodiene fra hans siste plate «Heroes» faktisk gjør seg bedre i live-sammenheng. 

Dette verket fortjener mye oppmerksomhet, fordi den kan stå som nok et tydelig bevis på denne mannens unike posisjon i moderne musikk. 

Anmeldelsen ble trykket i VG 26. oktober 1978. 
