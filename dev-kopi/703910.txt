74-åring med mye å tenke tilbake på
Gamle venner banker stadig på døra til den gamle Beatles-trommisen. 

Si hva du vil om Ringo Starrs musikk, men mannen er morsom. 
Om ikke alltid frivillig. 

"Postcards from paradise" er hans 18. soloalbum. 
Tittelkuttet er skrevet sammen med Todd Rundgren, og teksten er proppet med sangtitler fra Beatles. 
Det morsomme er at versene i alt sitt strev etter Beatles-kred, minner mest om "Should I stay or should I go" fra The Clash. 

Han er bedre når han mimrer enda lenger tilbake, til tiden med Rory Storm and the Hurricanes. 
Ellers er dette temmelig middelmådig, supplert med folk som Van Dyke Parks, Joe Walsh, Steve Lukather, Benmont Tench, Peter Frampton og Dave Stewart. 

Banker du på døra hans og kan spille, er du med. 

Beste spor: 
"Rory and the Hurricanes", "Touch and go". 
