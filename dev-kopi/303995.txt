Anmeldelse:Ny litterær avis gir Kjartan Fløgstad rundjuling 

BLA er spenstig og sjarmerende rotete. 

Bokvennen Litterært Magasin har endret format fra tidsskrift til avis, og bytter navn til BLA (Bokvennen Litterær Avis). 
De to redaktørene Brynjulf Jung Tjønn og Gabriel Michael Vosgraff Moro har planer om å favne bredt og dykke dypt. 
Neste år er det planlagt som månedsavis. 

De mangler med andre ord ikke ambisjoner, og vi får håpe redaktørene klarer å følge opp dette spenstige førstenummeret. 
Akkurat ryddig er det ikke. 
Heller kaotisk, fargerikt og generøst. 
Den 48 siders lange avisa består av en anmelderdel og en temadel, og er ellers krydret med tøffe illustrasjoner, faste spalter, debutanter og poesi. 
Samt en føljetong av romanen «Stjernens time» av Clarice Lispector. 

Fløgstad får juling 

Fløgstad får juling 

Skjeldal refser Fløgstad for å mobbe Bernt Hagtvet. 
Nå tåler muligens Fløgstad mer enn Hagtvet, men Skjeldals moralisme blir litt uheldig, med tanke på at også Gyrid Gunnes gyver løs på Sauda-forfatteren. 
Fløgstad predikerer når han skriver, mener Gunnes. 
Han tvinger tekstene sine inn i samme imperative fengsel som prekener. 

Sånn sett er BLA et talerør for den nye generasjonens kritikk av gammeldags endimensjonal politisk litteratur. 
Betimelig, men kritikken kan ramme dem selv. 
Dette jeget som på død og liv skal bringes inn i enhver sammenheng, kan også bli et endimensjonalt imperativ. 
Eksempelvis i Simon Strangers litterære essay om avisas hovedtema; flyktningkrisa. 
Der maner Stranger fram flyktningers enkeltskjebner, og parallellfører deres skjebner med en dramatisk seiltur som nesten kostet ham livet. 
Det er den ellers lesverdige tekstens svakhet. 
Stranger klarer ikke å lage sitt eget jeg interessant nok til at det kan forsvare sin inntrengen. 

Favner bredt 

«Saken er god, men litteraturen er flat» 

Favner bredt 

Avisas faste innslag lover godt. 
Ved siden av huspresten Gyrid Gunnes' anti-prekener, skal Olaug Nilssen baksnakke, og psykolog og forfatter Kristine Tofte analysere. 
I denne utgaven gir Tofte råd om å komme seg ut av skrivesperren. 
Det er også tema i Inga H. Sætres tøffe tegneserie. 
At de driftige redaktørene i tillegg har med mattelærer ? 
Leif-André Trøhaugens slakt av mattebøker, viser hvor bredt de har til formål å favne. 
Det er bare å ønske dem lykke til. 
