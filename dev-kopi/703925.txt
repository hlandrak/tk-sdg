Vellykket valg
Det er for tidlig å snakke om en trend, men det er påfallende at både Morten Abel, Tommy Tokyo og nå Bertine Zetlitz forlater engelsken til fordel for norsk. 

Bertine Axeliane Robberstad Zetlitz fyller 40 år 9. april og følte hun sto ved et veiskille. 
Enten måtte hun gjøre noe nytt, eller slutte. 

Språket er ikke eneste endring. 
Håkon Gebhardt fra Motorpsycho er ny samarbeidspartner, og å på flere av kuttene beveger hun seg bort fra elektropopen. 

Singlen "Sett at vi sier det sånn", en duett med Prepple Houmb, ga en forsmak på dette. 
Den åpner albumet, men det er bedre ting som venter. 

Midtveis løsner det skikkelig, idet den gamle og den nye Zetlitz smelter sammen. 
Når strykerne kommer på det vakre og nakne sistekuttet "På kanten", er forvandlingen fullført. 

Beste spor: 
"Ingenting", "Brukne spyd", "Storm", "Faller sakte", "På kanten". 
