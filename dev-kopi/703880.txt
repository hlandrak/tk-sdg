Stemmen duger til mer enn vitser
Jan Rune Holdhus er født i 1980. 
Mye av musikken hans kunne vært fra det tiåret. 

J. 
R Harlekin er Jan Rune Holdhus fra Sandnes. 
Han er mer kjent som komiker enn som sanger, men ga ut "Me me me" for to år siden. 

Nå er han ute med oppfølgeren. 
Holdhus åpner bra med "Everyday fool", en sang som løftes av noe som likner Cohens kordamer. 
Andrekuttet "Dollars" er også sterkt, med svak smak av 80-tallets Elton John minus piano. 
På "Save it" er det hint av Bryan Ferry. 

I det hele tatt har han en sterk stemme, som han gjerne kunne utnyttet enda bedre. 
Han har potensial til å bli en stor crooner. 
"Give me a moment" er en ballade der han får vist seg fram. 
"No fun in the sun" er sangen han burde sendt til Grand Prix, mens "Palace" er en vakker avslunting. 

Minuset er par-tre anonyme sanger på andre halvdel av albumet. 

Beste spor: 
"Everyday fool", "Dollars", "Give me a moment". 
