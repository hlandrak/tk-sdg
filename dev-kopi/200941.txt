VJ Sport Irock 2:Ingen over, ingen ved siden! 

Dette er rett og slett de beste terrengløpeskoene i testen - og de beste terrengløpeskoene vi noensinne har prøvd. 

Alt stemmer, fra det øyeblikket vi snører skoene på oss hjemme: 

Det er som å ta på seg en superkomfortabel tøffel; dette føles bra fra begynnelse til slutt. 
Skoen omslutter foten tett og behagelig, og er forsterket rundt foten for god beskyttelse mot kvister og annet du kan treffe på i terrenget. 

Løpsfølelsen er fantastisk, og er helt uten sidestykke. 
Vi får følelsen av å danse gjennom skogen, og disse skoene greier noe som få av de andre greier: 

Her får du nærkontakt med terrenget: 

Den myke sålen sørger for at du kjenner bakken gjennom sålen. 
Du kjenner at du løper i terreng, at du løper på stein eller på røtter. 

Og for et grep: 
Disse skoene gir testens desidert beste grep, og vi har aldri opplevd noe i nærheten med andre terrengsko. 
Den myke sålen med det grove mønsteret klistrer seg til sleip og våt stein; de graver seg gjennom gjørme og sleipe skogsstier, og det er denne sålen som gir det beste grepet også på sleipe røtter - selv om det ikke er noen av skoene som er 100 prosent gli-frie på akkurat sleipe røtter. 

Sålen er såpass myk at den ikke er ukomfortabel om du må tilbakelegge en transportetappe på asfalt; sålen er faktisk såpass myk at den klistrer seg litt til asfalten når du løper - men det er tross alt mer komfortabelt enn med steinharde såler som smeller i asfalten. 

Konklusjon: 
Dette er de beste terrengløpeskoene i testen. 
Om du virkelig vil ha terrengfølelsen: 
Dette er skoene for deg! 
