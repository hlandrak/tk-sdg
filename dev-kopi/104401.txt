Vil du ha en dedikert 4K Blu-ray spiller til fornuftig pris, er Samsung-spilleren et åpenbart valg.
Da de aller første 4K BD titlene rullet inn i butikkene var det Samsung som fikk æren av å starte ballet, med markedets første Ultra HD Blu-ray spiller. 
Samsung UBD-K8500 er svært rask under både oppstart og avspilling. 
Filmtitlene laster merkbart raskere enn konkurrentene, og spilleren reagerer dessuten kjappere på fjernkontrollsignaler. 
På bildesiden leverer UBD-K8500 virkelig varene, med et detaljert og dybdeskarpt bilde som går langt utenpå det man opplever fra vanlig Blu-ray, eller strømming for den del. 
Både bildeskarpheten og fargedybden får et merkbart løft! 
I tillegg gjør den økte kontrasten at lyse detaljer som sollys og flammer ser langt mer intense og virkelighetstro ut. 

Pris: 3.990 kr Web: samsung.no 
