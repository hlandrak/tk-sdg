Nådeløst om seksuelle overgrep
Skarpe tekster framført på uskyldig vise- og popvis. 

Stella Donnelly: 
«Beware of the dogs» (Secretly Canadian/Playground) 

Ingen uke uten noe bra fra Australia. 
Vel, noe overdrevet, men ikke glem de nye platene til Julia Jacklin, Robert Forster og Martin Frawley. 
Her er et navn til: 
Stella Donnelly. 
26-åringen fra Fremantle kom med ep-en «Trush metal» i 2017, gitt ut på nytt i fjor. 
Det banet vei for debutalbumet, der hun tar med «Boys will be boys» igjen. 
Sangen forsvarer ofre for seksuelle overgrep, som ofte gis skyld for det som skjedde. 
En myk vise med krast innhold. 
Hun er ikke mindre nådeløs i metoo-åpningen «Old man»: 

Your personality traits don't count 

If you put your dick in someone's face 

Budskapet er kompromissløst, selv om hun høres naiv og uskyldig ut. 
Alt er heller ikke like alvorstungt, som i «Mosquito»: 

I used my vibrator 

Wishing it was you 

I was thinking of you 

Tuesday afternoon 

Familiekrangelen i «Season’s greetings» er også verd å få med seg. 
Donnelly mangler litt på melodisiden, men tar det igjen i tekstene. 
De er ikke så stuerene, noe såpevasken på omslaget forteller oss. 

Beste spor: 
«Boys will be boys», «Beware of the dogs», «Watching telly». 
