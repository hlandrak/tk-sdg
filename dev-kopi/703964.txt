To sterke, men sårbare stemmer
Iron & Wine har fått smaken for samarbeid. 

Etter fem plater alene under navnet Iron & Wine, ga Sam Beam i fjor ut en ep sammen med Calexico og et album med Ben Bridwell fra Band of Horses. 
Nå er det Jesca Hoop han forener krefter med. 
Hun har også operert innenfor folk-sjangeren, pluss mye annet.Beam og Hoop utnytter til fulle at de er to, enten de synger i harmoni eller bytter på linjene. 
Enten det er folk, country eller pop. 
Stemmene står i forgrunnen, men bakteppet er heller ikke dårlig. 
Der finner vi blant annet Wilco-trommis Glenn Kotche, mens cellisten Edward Rankin-Parker brukes flittig. 
Produsent er Tucker Martine, ingen dårlig kar. 

Samarbeidet gjør kanskje Beam og Hoop sterke, men de lyder fortsatt sårbare. 
Og bra er det. 

Beste spor: 
"One way to pray", "Every songbird says", "Kiss me quick", "Valley clouds". 
