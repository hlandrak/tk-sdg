En flott røst
Sigvart Dagsland har gitt ut mer eller mindre gode plater siden debuten «Joker» i 1985. 
Han har alltid vært en artist som har fikset livescenen bedre enn hermetikken. 
Han har naturlig nok aldri fått ut sin vokalkapasitet på de mange studioplatene sine. 
Slik er det også denne gangen. 

Dagsland har tatt med seg bandet sitt inn i tangentmann Torjus Vierli sitt bedehus i Grimstad for å spille inn «Røst». 
Det er lett å høre at Dagsland og hans musikere har hatt det fint der. 
Låtene har flotte arrangementer i en lekker produksjon enten det handler om friske og pulserende soullåter, mer poppa saker eller enkle og fine ballader som «Lang dag». 

Musikerne får tidvis rom til å boltre seg, og her er mange smarte og lekre overganger. 
Sigvart Dagsland har selv latt seg inspirere av artister som Billy Joel og Elton John på «Røst» når det handler om melodilinjer og stil. 
Han har teft nok til å klare det på en grei måte, og det er en helt ålreit opplevelse å lytte til «Røst» både én og fire ganger. 

Men så mange minneverdige låter fins det ikke her; ingen som man får lyst til å høre om og om igjen. 
Det blir antagelig en sterkere opplevelse å høre Dagsland og bandet hans i levende live i Kristiansand og Mandal i begynnelsen av november. 

Sigvart Dagsland har gitt ut mer eller mindre gode plater siden debuten «Joker» i 1985. 
Han har alltid vært en artist som har fikset livescenen bedre enn hermetikken. 
Han har naturlig nok aldri fått ut sin vokalkapasitet på de mange studioplatene sine. 
Slik er det også denne gangen. 

Dagsland har tatt med seg bandet sitt inn i tangentmann Torjus Vierli sitt bedehus i Grimstad for å spille inn «Røst». 
Det er lett å høre at Dagsland og hans musikere har hatt det fint der. 
Låtene har flotte arrangementer i en lekker produksjon enten det handler om friske og pulserende soullåter, mer poppa saker eller enkle og fine ballader som «Lang dag». 

Musikerne får tidvis rom til å boltre seg, og her er mange smarte og lekre overganger. 
Sigvart Dagsland har selv latt seg inspirere av artister som Billy Joel og Elton John på «Røst» når det handler om melodilinjer og stil. 
Han har teft nok til å klare det på en grei måte, og det er en helt ålreit opplevelse å lytte til «Røst» både én og fire ganger. 

Men så mange minneverdige låter fins det ikke her; ingen som man får lyst til å høre om og om igjen. 
Det blir antagelig en sterkere opplevelse å høre Dagsland og bandet hans i levende live i Kristiansand og Mandal i begynnelsen av november. 
