Et desperat lavmål
Kylie Minogue har offisielt blitt desperat. 
Nå melker hun julehysteriet for hver eneste krone ved å gi ut det samme forferdelige albumet som hun gjorde i fjor, pluss noen ekstra låter. 

Åpningen er den samme med tradisjonelle amerikanske julesanger i storbandformat. 
Nesten alt Minogue gjør blir sexifisert, og til og med de familievennlige klassikerne får sin omgang her. 
Hun har blant annet lagt på sin egen stemme på Frank Sinatra sin klassiker «Santa Claus Is Coming to Town». 

Dessverre blir det ikke noe bedre når vi kommer fram til hennes moderne låtvalg. 
«Only You» med James Corden høres mer ut som en boybandlåt enn en julesang. 
Det hjelper heller ikke at hun fortsetter med East 17 sin «Stay Another Day». 
Men tro det eller ei – bunnen er enda ikke nådd. 
Den er pakket inn i poprock-sangen «Christmas Wrapping» med Iggy Pop. 
En mer masete cover av The Waitress-låten skal du lete lenge etter. 
Et annet bunnpunkt er låten «I Wish It Could Be Christmas Everyday» hvor hun kjører på i full dansebandstil. 

Det eneste som redder dette albumet er noen små høydepunkt med blant annet «100 Degrees» som gir lite julestemning, men et morsomt disco-avbrekk. 
Nå er det nok Kylie Christmas! 
