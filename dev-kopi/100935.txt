Liten og smart
Scansonic R4S har alt de fleste trenger, også god lyd og enkel betjening fra smartmobilen. 

Pluss: 
Klar lyd og mange nyttige funksjoner, veier opp for den høye prisen. 
Den er veldig kompakt og lett å plassere, og du kan styre lyden med mobilen. 

Minus: 
Lydbildet kan være litt ubalansert, så pass på hvor du setter den. 
Hø yttaleren peker nemlig oppover. 

Radioen fra danske Scansonic, er liten og lett å plassere. 
Bare husk på at høyttaleren sitter på toppen. 
Den er forbausende avansert til å være så liten, og er ikke bare utstyrt med FM- og DAB+-radio, men også med nettradio, WiFi for trådløs nettverksavspilling av musikkbiblioteket på datamaskinen din, og du kan selvsagt strømme musikk trådlø st fra mobilen via Bluetooth (BT). 

Den kan styres fra mobilen med Scansonics egen app, og da slipper du nesten å røre radioen. 
Radioen har beholdt den kuriøse betjeningen hvor volumet styres med knapper på siden av det som ligner et volumratt. 
Det er egentlig et navigeringshjul hvor man blar i stasjoner og andre innstillinger. 
