  - 1 -  K120  Kommunedelplan for småbåthavner i Stavanger  - 2 -  K120  Kommunedelplan for småbåthavner i Stavanger  FORORD      Bystyret godkjente 27.03.06 kommuneplan Stavanger 2006-2021. I forbindelse med  behandling av kommuneplanmeldingen ble det gitt i oppdrag å lage en utredning om  småbåthavner.  Dette har arbeidsgruppen hatt som utgangspunkt i arbeidet med planen:    ”Kapasiteten i eksisterende anlegg skal oppsummeres og forvaltning av disse beskrives. Relevante  anlegg i omegnskommunene tas med. Det skal anslås plassbehov på lengre sikt, men andre spørsmål  som behov for landareal, parkering, slipp, service med mer skal også inngå. Det må klarlegges hvilken  størrelse på båter som skal prioriteres og om særlige aktiviteter, for eksempel barn og unges bruk av  småbåter, skal tilgodeses spesielt. Utredningen skal munne ut i forslag til utvidelser av anlegg og  lokalisering av nye anlegg. Konflikter med andre brukerinteresser i strandsonen skal beskrives.”    I tillegg til ordinært varsel om oppstart av planarbeidet den 19.08.05, jamfør plan- og  bygningsloven § 20-5, har det underveis vært møter og kontakt med Båtforeningenes fellesråd  og alle offentlige båtforeninger, Fylkesmannen, Fylkeskommunen, Havnevesenet,  Sjøfartsmuséet.     I henhold til ny forskrift kreves det konsekvensutredning der overordnede planer tilrettelegger  for nye utbyggingstiltak. Det er bare de nye tiltakene som skal utredes. I møtet med  fylkesmannen den 31.10.2005 ble det klart at istedenfor en ordinær konsekvensutredning,  ville en lokaliseringsvurdering kunne være tilfredsstillende. På denne bakgrunn er de  foreslåtte områdene vurdert, blant annet ut fra de temaene som kommer fram i vedlegg II i  forskriften. Det vises her til den vedlagte lokaliseringsvurderingen.    Arbeidet fram til høringen har vært gjennomført av en bredt sammensatt arbeidsgruppe med  deltakelse fra KBU byplan- og kommuneplanavdelingen, Park- og idrettsavdelingen og  miljøvernsjefen. Reidar Lerang, Park- og idrettsavdelingen, har vært prosjektleder i startfasen  og Anne Elisabeth Carlsen, kommuneplanavdelingen, har ledet arbeidet i avslutningen av  prosjektet. Paal Kloster, kommuneplanavdelingen, har sluttført planbehandlingen etter  høringen.    Styringsgruppe for arbeidet har vært Torgeir E. Sørensen, parksjef, Park- og  idrettsavdelingen, Thommas Bjerga, kommuneplansjef, KBU kommuneplanavdelingen og   Anne S. Skare, byplansjef, KBU byplanavdelingen.    Småbåthavntemaet i kartene er konstruert av Turid Iversen. Foto og layout: Anne Elisabeth  Carlsen.    Stavanger 10. oktober 2008          Halvor S. Karlsen  Thommas Bjerga    direktør  kommuneplansjef          Paal Kloster      saksbehandler  - 3 -  K120  Kommunedelplan for småbåthavner i Stavanger  INNHOLDSFORTEGNELSE        INNLEDNING .......................................................................................................................... 5  1. BÅTLIVET I STAVANGER ............................................................................................... 6  Naturgitte forutsetninger ........................................................................................................ 6  Eksisterende småbåthavner .................................................................................................... 7  2. RAMMER FOR VIDERE SMÅBÅTLIV I STAVANGER ........................................... 10  Etterspørsel etter nye båtplasser ........................................................................................... 10  Føringer for nye og endrede havner ..................................................................................... 11  Risikovurdering av småbåthavner ........................................................................................ 13  Risikovurdering av de foreslåtte nye, utvidede og endrede småbåthavnene ........................ 14  3. FORSLAG TIL NYE, UTVIDEDE OG ENDREDE SMÅBÅTHAVNER ................... 15  Nye/utvidede småbåthavner ................................................................................................. 15  Andre vesentlige endringer .................................................................................................. 16  Anbefalte endringer i småbåthavnarealer ved neste kommuneplanrullering ....................... 16  4. DE ENKELTE HAVNENE ............................................................................................... 17  Oversikt over lokalisering av de anbefalte havnene:............................................................ 17  Dusavik – forslag til utvidelse .............................................................................................. 18  Vassøy nord - revisjon av gjeldende plan ............................................................................ 20  Lundsvågen – forslag til utvidelse ....................................................................................... 22  Bangarvågen - forslag om ny båthavn .................................................................................. 24  Urban Sjøfront/TOU – forslag om ny båthavn ..................................................................... 26  Urban Sjøfront/Breivik – forslag om ny båthavn ................................................................. 28  Hillevågsvatnet/Strømsbrua – to alternativer ....................................................................... 30  Ytre Hafrsfjord  - forslag til utvidelse .................................................................................. 33  Sunde/Hafrsfjord – revisjon av gjeldende plan .................................................................... 35  5. BESTEMMELSER OG RETNINGSLINJER ................................................................. 38                        - 4 -  K120  Kommunedelplan for småbåthavner i Stavanger  INNLEDNING        Formålet med planen er å undersøke om,  og i hvilket omfang det er rom for flere  og/eller større småbåthavner i Stavanger  uten at dette går på bekostning av andre  viktige interesser og målsettinger.     Vi har i denne planen kun tatt for oss  ordinære småbåthavner, og ikke mer  spesielle behov som havner for  sjøspeidere, veteranbåter og andre lignende  interesser. Dette er interesser som enten må  drøftes i forbindelse med kommunedelplan  for idrett og friluftsliv eller i egne  planprosesser.     Det må også understrekes at dette er en  plan som diskuterer de fysiske  forutsetningene og rammene for  småbåtanlegg, ikke en tiltaksplan for  etablering av småbåtplasser.              - 5 -  K120  Kommunedelplan for småbåthavner i Stavanger  1. BÅTLIVET I STAVANGER      Slik byen ligger på nordspissen av Jæren har kontakten med sjøen alltid vært viktig for  Stavanger, enten dette gjaldt kommunikasjon, handel eller næringsvirksomhet.       Naturgitte forutsetninger    Sjøarealene i kommunen kan deles i tre områder med hver sine karakteristika når det gjelder  egnethet og attraktivitet for småbåtliv.    Byfjorden og Byøyene tilhører landskapsmessig kyst- og øylandskapet i Ryfylke. Her er det  naturlige havner som har vært benyttet gjennom mange generasjoner.  Selve Byfjorden er  preget av lang tids industrivirksomhet, noe som har ført til sterkt forurensede sedimenter i  disse havneområdene. Hele Byfjorden (sammen med Hillevågsvatnet) er derfor omfattet av  kostholdsrestriksjoner. De fleste og største småbåthavnene ligger i disse områdene dersom en  tar med Hillevågsvatnet. Byøyene består av 20-30 større og mindre øyer fra Sandøy i nord til  Store Marøy i sør. Byøyene med tilhørende sjøareal utgjør Stavangers eneste store  sammenhengende ”utmarksområde” og har sterke allmenne natur- og friluftsinteresser i  tillegg til at de er attraktive som mål for kortere båtturer. Øyene kan også nås på en enkel og  umotorisert måte. Byøyene er også innfallsporten til de populære båtutfartsområdene i  Ryfylke.       Holmene Tjuholmen, Plentingen og Majoren representerer viktige fuglelokaliteter i Byfjorden. Holmene er  båndlagt for regulering til spesialområde naturvern i kommuneplan 2006-2021. Her hekker det årlig et stort  antall måkefugler som er i tilbakegang i regionen.     Gandsfjorden mot øst strekker seg nord-sør mot Sandnes. Fjorden utgjør et tydelig og markant  skille mellom det typiske slettelandskapet på Låg-Jæren og Ryfylkelandskapet. På grunn av  dypt vann og nærhet til jernbane har det vært og er, større industrietableringer langs vestsiden  av fjorden. Dette har ført til at deler av fjorden er preget av forurensede sedimenter.   Gandsfjorden har begrensede områder for lokale båtturer og lengre vei til Byøyene og  Ryfylke. De største natur- og friluftsinteressene er knyttet til gruntvannsområdene fra Vaulen  til Gausel.    Hafrsfjord mot vest er en vid terskelfjord som ligger i slettelandskapet på Låg-Jæren. Området  er relativt beskyttet, men mot Hafrsfjord bru er det sterke strømmer, og området er vindutsatt.   Store deler av stranden er langgrunn, noe som gjør at tilrettelegging for større båter er  vanskelig. Området har begrensede områder for båtturer og lang veg til de attraktive  områdene Byøyene og Ryfylke. Det er knyttet sterke naturverninteresser til  Hafrsfjordbassenget.  Her er også sterke friluftsinteresser og kulturminneverdier.   - 6 -  K120  Kommunedelplan for småbåthavner i Stavanger  Eksisterende småbåthavner    Gjennom lokaliseringsvurderingen er det registrert følgende båtplasser i Stavanger:     Eksisterende småbåtplasser i offentlige havner   3439  Eksisterende småbåtplasser i private havner     285  Anslag over båtplasser i brygge/naustområder   1500  Totalt cirka   5000    Basert på at det er ca 55 000 husstander i Stavanger, gir dette en dekningsgrad på cirka én  båtplass per 11 husstander.   Det er registrert om lag 200 000 båter i det nasjonale småbåtregisteret, noe som betyr at det er  en båt per 23 innbyggere i Norge. I forhold til gjennomsnittstallet skulle det da være cirka  5100 registrerte båter i Stavanger.    Offentlige havner  Tidligere var kommunen aktiv som tilrettelegger av båthavner, både fordi man mente det var  viktig å tilrettelegge for at folk skulle kunne komme seg på sjøen, og fordi det var et ledd i å  frigjøre deler av strandlinjen for allment bruk. De fleste småbåtplassene i kommunen er  lokalisert i disse offentlige havnene, totalt cirka 3500 plasser.     NR  STED   PLASSER  BÅTFORENING    Eksisterende havner      1  Dusavik  254  Dusavik båtforening  2  Saltneset*  85  Saltneset båtforening  3  Lundsvågen  645  Lundsvågen båtforening  4  Preststø  56  Hundvåg båtforening  5  Galeivågen  57  Hundvåg båtforening  6  Grønnavik  151  Buøy båtforening  7  Sølyst  193  Stavanger Seilforening  8  Breivik  80  Østkanten Motorbåtforening   8  Breivik  50  Seilforeningen av 1928  9  Ramsvik  70  Ramsvik motorbåtforening  10  Hillevågsvatnet  1024  Stavanger Motorbåtforening  11  Vaulen  28  Foreningen Vaulen brygge  12  Jåttåvågen  362  Jåttåvågen båtforening  13  Forus  99  Forus båtforening  14  Hestnes*  20    15  Ytre Hafrsfjord  147  Ytre Hafrsfjord båtforening  16  Kvernevik  65  Ytre Hafrsfjord båtforening  17  Ormøysundet  53  Øyane båtforening    Totalt  3439    * Båthavn med uavklarte forhold/leieavtaler.    De fleste havnene drives av båtforeninger som er organisert i et fellesråd, se tabellen over.  Samlet hadde disse båtforeningene per januar 2006 cirka 5600 medlemmer, noe som tilsier at  det i disse foreningene er dobbelt så mange medlemmer som båtplasser.     Stavanger kommune regulerer forholdet til de offentlige småbåthavnene gjennom en  leieavtale med den enkelte båtforening.  - 7 -  K120  Kommunedelplan for småbåthavner i Stavanger  Nåværende avtale gjelder fra 01.01.2000 og utløper 31.12.2009. Avtalen beskriver rettigheter  og plikter for kommunen og den enkelte båtforening og slår fast at båthavnen skal drives i  henhold til:    havnereglement for de offentlige havnene.    lover/vedtekter/regler som foreningen selv har vedtatt.    andre lover og regler som gjelder drift av båthavner.    gjeldende reguleringsplan/bebyggelsesplan med bestemmelser.  Eventuelle nye reglement som utarbeides skal godkjennes av kommunen før de trer i kraft.    Båtforeningen skal på leiearealet drive ideell båtforeningsvirksomhet og har ansvar for:    å ivareta den forretningsmessige drift av foreningen.    å vedlikeholde egen eiendom.    Båtforeningen kan, for egen regning, oppgradere eksisterende anlegg og investere i  nye anlegg.    Stavanger kommune  har rett til å kontrollere at havnen praktisk sett drives og vedlikeholdes  på en ordentlig og forsvarlig måte. Kommunen har ansvar for utbedring av katastrofeskader  på kommunens eiendom, som utrasing av kaier og moloer.  Forvaltningsansvaret for oppfølging av avtalene har de siste årene ligget i Park- og  idrettsavdelingen.    Den enkelte båtforening betaler en leie til Stavanger kommune med utgangspunkt i antall  liggemeter båtplass per 01.01.1995. Totale leieinntekter for Stavanger kommune var   kr 2 564 000 i 2006. Leiesummen reguleres hvert år i henhold til økningen i kommunens  årsbudsjetter, for de siste årene 2 %.    Leiesummen skal dekke leie av kommunens arealer og kompensere for de investeringer som  kommunen tidligere stod for. Stavanger kommune bygget tidligere nødvendige moloer, kaier  og investerte i flytebrygger, mens utriggerne var foreningens ansvar. Kommunen hadde  tidligere også egne tilskuddsmidler for oppgradering av båthavnene. Disse ble faset ut og  forsvant i 2001. Etter den tid har den enkelte båtforening selv dekket nødvendig reparasjon og  fornying av flytebrygger, bygninger og kaier. Særlig har de største båtforeningene de senere  årene investert betydelige summer i oppgradering av sine båthavner.     Breivik småbåthavn, Storhaug  - 8 -  K120  Kommunedelplan for småbåthavner i Stavanger  Private havner og servicebedrifter   Private havner er i all hovedsak bygget ut i forbindelse med ulike boligprosjekt og planlagt for  bruk av beboere. Samlet tilbyr de private havnene om lag 350 båtplasser. Tallet øker etter  hvert som flere prosjekter blir gjennomført.     Når beboerne ikke har behov for disse plassene selv, foregår det til en viss grad framleie eller  utleie av plassene. Båtplassene kan i noen tilfeller også selges. Parkering og trafikk kan bli et  problem når slike båtplasser blir benyttet av båteiere som ikke bor i området.    I den senere tid har det også vært anlagt rent kommersielle småbåthavner, og en del båtplasser  er etablert midlertidig i regulerte industriområder der virksomheten har opphørt eller ikke  trenger hele arealet. I dagens økonomiske situasjon og med begrenset tilgang på nye plasser,  er utleie av båtplasser trolig lønnsomt.    Det finnes også en rekke bedrifter som tilbyr service tilknyttet småbåtflåten enten dette  gjelder vinteropplag innendørs eller full båtpuss på virksomhetens område.      Andre båtplasser  Enkeltplasser, brygger og naust utgjør til  sammen mange båtplasser. Det eksakte  antallet er usikkert, men et overslag basert  på ortofoto januar 2006 tilsier at det kan  være om lag 2300 slike plasser, av disse  cirka 1500 i brygger og naust..   Det er et press for å få utnyttet disse  arealene med flere naust og lengre brygger.     Også innenfor disse områdene foregår det  trolig en viss utleie av båtplasser. I den  grad dette gjelder til folk som ikke bor i  nærmiljøet, kan det oppstå   parkeringsproblemer.     I tillegg er det plassert båter i andre deler  av strandsonen som ikke er avklart i  forhold til slik bruk.       Mange småbåter ligger på friområder i byen    Småbåthavner i regionen  Flertallet av Jærkommunene har ingen eller svært begrensede arealer for småbåter. I  utgangspunktet er det derfor bare Sandnes og Stavanger som reelt sett har tilgjengelige arealer  for småbåter fra fastlandet.    På grunn av Rennfast og bortfall av bompenger må også Rennesøy etter hvert regnes som del  av ”fastlandet”. Her arbeider man for tiden med storstilte planer for etablering og utvidelse av  et forretningsmessig anlegg som omfatter tilbud både på land og i sjø. Etter hvert som  Finnfast nærmer seg, vil også deler av Finnøy kunne bli aktuell for denne type etableringer.  For noen vil båthavner også andre steder i Ryfylke kunne være et alternativ, spesielt dersom  man har fritidsbolig i denne regionen. Disse båthavnene vil imidlertid ikke være noe alternativ  for de som ønsker å bruke båt til mer daglige småturer.   - 9 -  K120  Kommunedelplan for småbåthavner i Stavanger  2. RAMMER FOR VIDERE SMÅBÅTLIV I STAVANGER        Om kommunen i framtiden ønsker å videreføre dagens ordning med offentlige havner og også  bidra til etablering av nye havner, er politiske spørsmål.    Det tas i denne planen i utgangspunktet ikke stilling til hvem som skal eie eller bygge ut  havnene, kun til de fysiske rammene som skal gjelde. På den annen side er det klart at det vil  utgjøre en forskjell for havnene om de eies av kommunen og drives av ideelle foreninger,  eller om de eies og drives på forretningsmessig basis.       Etterspørsel etter nye båtplasser     Våren 2004 sto det 1300 medlemmer på ventelistene til båtforeningene. To år senere var dette  tallet steget til 2000. Økningen skyldes trolig både velstandsøkning og forhåpninger om at  denne kommunedelplanen skal kunne gi flere plasser. Ventelistene består av folk som har  ønske om båt i framtiden, men trolig også av folk som disponerer en båtplass i dag og som  enten på grunn av pris, tilgjengelighet og/eller havneforhold ønsker seg inn i en offentlig  båtforening. Behovet for nye båtplasser varierer derfor mye, og det er bortimot umulig å gi  noe svar på hvilken etterspørsel denne planen skal dekke.     I stedet har en valgt å ha fokus på hvilke arealer som vil være mulig å ta i bruk til formålet  uten at dette kommer i vesentlig konflikt med andre interesser.   En del av disse områdene er klart vanskelige og dyre å tilrettelegge, og det vil derfor være  konjunktur, pris og tilgjengelighet som vil avgjøre om disse blir gjennomført eller ikke.    Som ellers i Stavangers arealknappe situasjon vil det derfor i hovedsak være en prioritering  mellom interesser som vil avgjøre i hvilken grad behovet for småbåtplasser vil kunne bli  dekket innen kommunen. Arealkonfliktene gjelder selve strandsonen, men også sjøarealene er  etter hvert blitt en knapphetsressurs.   Dette gjenspeiles i lokaliseringsvurderingen, der en rekke områder er falt vekk på grunn av  konflikt med andre arealbruksinteresser både på land og i sjø.      Godalen  - 10 -  K120  Kommunedelplan for småbåthavner i Stavanger  Føringer for nye og endrede havner    En ønsker i denne planen å gi føringer for at den fysiske tilretteleggingen for småbåter kan  sikre at havnene kan være mest mulig tilgjengelige for byens befolkning, og at de drives på en  måte som er til minst mulig ulempe for andre interesser. I tillegg må det sikres at havnene er  trygge.     Båtstørrelser  Med begrensede arealer som utgangspunkt er det klart at størrelsen på båter det tilrettelegges  for vil ha stor effekt for hvor mange båter hver havn vil kunne gi plass til. Dette igjen vil ha  stor betydning for hvor mange av byens befolkning som vil kunne få tilbud om båtplass.    I dag er om lag 50 % av båtene mindre enn 20’, og hele 95 % er båter som er mindre enn 35’.  Disse båtene skal ha plass også i årene framover. De lengste båtene er oftest seilbåter.    Båtlengde  Andel plasser  Bryggeplass  10’ – 16’  10 %  2,5 m  17’ – 20’  40 %  3,0 m  21’ – 29’  40 %  3,5 m  30’ – 35’  5 %  4,0 m  36’ – 45’  5 %  5,0 m  Tabellen viser fordelingen av motorbåter av ulike størrelser i Hillevågsvatnet per mars 2007    For å sikre at arealene i en offentlig båthavn utnyttes til beste for flest mulig, foreslår vi at  båthavnene skal disponeres som følger:    50 % av småbåter i en havn skal være under 20’     40 % av småbåtene skal være mellom 20’ og 30’    opptil 10 % av båtene kan være mellom 30’ og 35’   For havner som har plass til seilbåter kan det avtales at andelen lengre båter kan avvike fra  dette.     Tilkomst og parkering  I den grad småbåthavnene skal kunne være et tilbud til en bredere del av befolkningen, kreves  et visst landareal for tilkomst og parkering. Hvor stort parkeringsbehovet vil være avhenger  av om havnen skal betjene et stort eller et begrenset byområde. Der båthavnen er knyttet til et  snevrere område eller der det er mange folk i nærområdet, vil parkeringsbehovet være lavere  da det vil være fullt mulig å la bilen være parkert hjemme. Det må i alle tilfeller være klare og  tydelige regler for å unngå at tilkomstveier blokkeres og at nærmiljø blir belastet.     På grunn av disse variablene vil parkeringsbehovet måtte vurderes spesielt for hver enkelt  havn.     Havnene bør også ta høyde for å gi et tilbud til de som ikke har båtplass, gjennom åpne og  tilgjengelige utsettingsramper og ved å generelt være tilgjengelig for allmennheten. Det må  også legges vekt på at havnene er mest mulig tilgjengelig for alle, uavhengig av  funksjonsnivå.      Landanlegg  Som for parkering, tilsier arealsituasjonen at det ikke er plass på land til utvidelser for  båtopplag med mer. I den grad havnene ønsker å gi tilbud om opplag må dette være ut fra en  - 11 -  K120  Kommunedelplan for småbåthavner i Stavanger  vurdering av at man har plass nok til det. Selv om det i prinsippet er rom for å ta båter opp om  vinteren og plassere dem på parkeringsplasser som det kun er behov for om sommeren, så  krever et slikt system oppfølging og disiplin der plassen er begrenset.     Når det gjelder rengjøring, bunnsmøring og annen båtpuss er det viktig at dette skjer på steder  og på en måte som ikke fører til økt forurensing i og omkring havnene.     I havner hvor det drives båtstell, oppfordres det til å ha industriell støvsuger med  vakuumskrapejern og slipemaskin for oppsamling av avskrap og støv.   I havner hvor båter spyles bør dette skje ved egnet spyleplass der vannet ledes til en  oppsamlings- og fellingstank. Forurenset slam og partikler samles opp fra fellingstank og  sandfilter og leveres som farlig avfall. Størrelse på fellingstank tilpasses aktivitet i den enkelte  havn.   Absorpsjonsmateriale skal være tilgjengelig ved båthavnen, i tilfelle oljesøl på land eller i sjø.      I dag foregår som sagt mye av både båtopplag og båtpuss hos firmaer som har gode  forutsetninger for å håndtere forurensingen på en profesjonell måte.          Arealer på land gir plass til båtpussing og opplag         Blått flagg   Båteiere kan ved å gjennomføre enkle tiltak selv bidra til at tilførslene av forurensede komponenter  reduseres til det minimale. Som et eksempel kan nevnes tilknytning til Blått flagg ordningen. Blått Flagg er  en internasjonal miljøsertifiseringsordning for strender, marinaer og båteiere. Blått Flagg for båteiere er en  ordning basert på en egenerklæring som forplikter båteier til miljøriktig adferd til sjøs. Som et synlig bevis  på at båteier tar slike hensyn, kan man heise det blå flagget i båtmasten.  Båteieren viser da bl.a. at han  bruker miljøvennlige produkter til vedlikehold av båten, viser hensyn til plante- og dyreliv i skjærgården og  ikke kaster søppel på sjøen.     Også marinaer kan sertifisere seg. Det forutsettes at en marina som søker tildeling av Blått Flagg er en  offentlig godkjent og allmenn tilgjengelig marina for fritidsbåter. Brukerne av en marina som er sertifisert  med Blått Flagg skal være trygge på at standarden når det gjelder miljø, sikkerhet, service og vannkvalitet er  på et høyt nivå og i henhold til strenge krav. Den norske Blått Flagg - sesongen varer fra 23. juni til 31.  august, og sertifiseringen gjelder for ett år av gangen.    - 12 -  K120  Kommunedelplan for småbåthavner i Stavanger  Risikovurdering av småbåthavner    Under er det gjengitt generelle risikomomenter knyttet til småbåthavner, mens det på neste  side er gjengitt en tabell over risikomomenter knyttet til de enkelte foreslåtte områdene.     Allerede i lokaliseringsvurderingen er det tatt hensyn til en del av risikoforholdene som det  pekes på her, mens andre risikoforhold er tatt inn i bestemmelsene og retningslinjene til  planen. Dette gjelder blant annet tilkomstforhold, forurensing og brannberedskap.   Noen uavklarte momenter er kommentert i forbindelse med omtalen av de enkelte havnene og  må avklares i forbindelse med høringen.      Brann  Plastbåter brenner lett. Det har vært flere tilfeller med brann i lagerhaller og havner de siste  årene. De viktigste faremomentene ved brann er:    farlig røyk, særlig fra plastbåter og dersom det oppstår blanding av ulike gasser.     fare for storbrann, særlig i større havner og der hvor båtene ligger trangt.    røyk- og/eller brannfare for nærliggende boliger, særlig der det er tettbebyggelse nær  havnen.     Ekstremvær  Klimaet er i endring. Vi kan vente høyere vannstand og større bølger som delvis kan komme  uavhengig av økt vindstyrke, samt økt hyppighet av sterk vind. Dette må en ta hensyn til ved  valg av tekniske løsninger i havnene.    Adkomst  Adkomst i denne sammenhengen er tilgang for utrykningskjøretøy. Viktige moment er:    utrykningstid, som er en kombinasjon av avstand fra stasjon og av trafikk og bilkø på  vei til havnen.    kjørbar vei frem til havnen uten hinder i form av parkerte biler, båter eller motgående  trafikk.    nær tilgang til kaien og båtene.    Farvann  Økt småbåttrafikk, større båter, høyere hastighet og flere uerfarne båtførere bidrar generelt til  at risiko for ulykker øker.   Der hvor denne trafikkøkningen kommer i konflikt med passasjer- og nyttetrafikk kan det  oppstå situasjoner hvor større fartøy må endre kurs på grunn av lystbåttrafikken, og slike  unnamanøvreringer kan føre til farlige situasjoner.     Sikkerhet  Enkelte havneanløp er underlagt internasjonale regler som krever særskilte sikkerhetstiltak.   Disse kan være i konflikt med småbåttrafikk, eller en økning av småbåttrafikk kan øke  risikoen for at det kan oppstå en vanskelig situasjon.    Forurensing  Forurensingsfare i småbåthavner håndteres i stor grad nasjonalt gjennom de forbud som settes  mot farlige stoffer og de krav som settes til båtene.       - 13 -  K120  Kommunedelplan for småbåthavner i Stavanger  Risikovurdering av de foreslåtte nye, utvidede og endrede småbåthavnene    Det er vurdert om de foreslåtte endringene vil føre til økt risiko for at noe skal gå galt, og i så  fall hva en skal være spesielt oppmerksom på for de ulike lokalitetene.    Tema  Funn  Kommentar  Oppfølging  Brann  Lundsvågen:   Det kan ta tid innen brannvesenet er  Behov for  på plass særlig dersom  slukkeutstyr/skumanlegg på  utrykningskjøretøy blir tilkalt midt i  moloen.  rushtiden.  Vassøy:  Generelt ikke god nok vanntilførsel.    Urban Sjøfront/Breivik:  Et uhell i tankanlegget kombinert  Se resultat av ROS-analyse for  tankanlegg mot øst. Planlagt tett  med en ”ufarlig” brann i plastbåter  utbyggingsområdet.  boligbebyggelse og barnehage.  kan føre til farlig blanding av  gasser.  Hillevågsvatnet/Strømsbrua: trang  Området er sårbart ved brann og  Generelt bør båtforeningene ha  havn. Tett bebyggelse rundt  røyk/gass. Vanskelig å flytte båter.   en varslingsplan i forbindelse  havnen.  med brann, og tenke på  hvordan en skal få låst opp  fortøyning for å flytte båter.  Nøkkelsystem/masternøkkel?  Jåttåvågen: planlagt tett  En brann med stor røykutvikling    boligbebyggelse. Viking Stadion.  kan utløse panikk blant tilskuere på  Viking Stadion.  Ekstremvær  Ytre Hafrsfjord og  Området er kjent for spesielt kraftig    Sunde/Hafrsfjord:  vind.  Alle:  Generelt må en forvente høyere    vannstand, økt bølgehøyde og  stormflo.  Adkomst  Lundsvågen og Bangarvågen:  Bybrua er en farlig flaskehals for  Ryfast vil bedre situasjonen.  Bybrua er eneste adkomst til  utrykningskjøretøy.  Hundvåg.   Hillevågsvatnet/Strømsbrua: kun  Evakuering av mange  Reguleringsplan må innholde  én adkomst, som er trang lokalvei  eldre/hjelpetrengende i boligblokk,  ROS-analyse og vurdering av  langs Hillevågsvatnet. Større  utrykningskjøretøy i motsatt retning  adkomst.  boligblokk sør for marina.   samt parkerte biler kan skape en  svært problematisk situasjon.  Ytre Hafrsfjord: dårlige      adkomstforhold gjennom  boligbebyggelse og friområde.  Jåttåvågen: dels ufremkommelig      ved store arrangement på Stadion.  Farvann  Urban Sjøfront/TOU og Dusavik:  Vil medføre økning av    småbåttrafikk i hovedleden til  nyttefartøy.  Sikkerhet  Dusavik: kai mot nord er ISPS- Spesielle sikkerhetsrutiner for  Må klareres med  område.  nabokai kan være i konflikt med økt  Havnevesenet.  småbåttrafikk.  Bangarvågen: Militært område på  I perioder er det aktivitet som  Må avklares med Felles  Ulsnes.  medfører strengt vakthold.  operativt hovedkvarter på Jåttå.  Oversikt over hvilke eksisterende forhold som utgjør et risikomoment for en småbåthavn, og hvilke risikomoment som tilføres  et område dersom en etablerer ny småbåthavn eller utvider kapasiteten i eksisterende småbåthavn.       - 14 -  K120  Kommunedelplan for småbåthavner i Stavanger  3. FORSLAG TIL NYE, UTVIDEDE OG ENDREDE SMÅBÅTHAVNER    En har valgt å vise regulert landareal i forbindelse med de enkelte havnene. Utenom for  Vassøy nord er det ikke foreslått endringer i forhold til gjeldende reguleringer.    Båtforeninger har gitt tilbakemeldinger om behov for mer landareal både til parkering og  opplag i forbindelse med eventuelle utvidelser. Den planmessige situasjonen i forbindelse  med havnene gir ikke rom for utvidet landareal dersom man ikke skal gå inn for regulering av  parkeringsplasser på bekostning av friareal. Dette anbefales ikke. Dette betyr at dersom man  ikke kan få til en bedre og mer effektiv utnyttelse av de landarealer man har tilgjengelige, kan  heller ikke en utvidelse av selve båthavnen skje.       Nye/utvidede småbåthavner    I lokaliseringsvurderingen, som var forut for planen og inngår i planmaterialet, er en rekke  områder vurdert ut fra kriteriene egnethet og konfliktgrad. De områdene som etter en samlet  vurdering er anbefalt tatt med i det videre planarbeidet er følgende:     Nye båthavnområder i Bangarvågen, Urban Sjøfront/TOU , Urban Sjøfront/Breivik og  Hillevågsvatnet/Stømsbrua (to alternativer).      Utvidede båthavnområder i Dusavik og Lundsvågen.  Disse havnene er nærmere omtalt i kapittel 4.     Jåttåvågen nord er vist som småbåthavn i kommuneplanen, og i lokaliseringsvurderingen er  det anbefalt å legge til rette for en økning av dette arealet. Dette må avklares i forbindelse  med den videre utviklingen av hele området i Jåttåvågen.    En mulighet for småbåtanlegg på Jadarholm og Engøypynten anses det mest hensiktsmessig å  avklare i forbindelse med kommende reguleringsplaner for landarealene. I all hovedsak vil  dette være private småbåthavner tilknyttet den planlagte utbyggingen på områdene, med  mindre man i reguleringsprosessen finner gode løsninger for offentlig tilkomst og parkering.     Etter en samlet vurdering i lokaliseringsvurderingen er følgende områder hvor det er kommet  innspill, ikke anbefalt for utvidelse eller etablering av småbåthavn: Rosenberg sør, Skeisvika,  Ormøysund, Preststø, Mariero stasjon, Møllebukta, Revheimsvågen, Bjørnøy/Roaldsøy og  Espholmen/Åmøy.   Bjørnøy/Roaldsøy kan imidlertid bli aktuell en gang i framtiden når det er avklart hvor og når  en Vassøyforbindelse skal etableres.  Konfliktpotensialet er imidlertid svært høyt.          Siriskjær ved Lundsvågen, mellom Langøy og Bjørnøy, er en viktig hekkeøy med rikt fugleliv.  - 15 -  K120  Kommunedelplan for småbåthavner i Stavanger  Andre vesentlige endringer     Lokaliseringsvurderingen førte også til at de planlagte havnene på Vassøy nord og Sunde/  Hafrsfjord ble vurdert som så konfliktfylte at man så behov for å sette til side gjeldende  reguleringsplaner.   For Sølyst øst er det allerede gjennomført en revisjon av gjeldende plan som tilsier at her ikke  skal være en ordinær småbåthavn, men at området skal kunne tilrettelegges og brukes av  jolleseilere.      Både Vassøy nord og Hafrsfjord/Sunde er foreslått redusert i omfang og med en plassering  som er bedre tilpasset strandsone og landskap. Også disse havnene er nærmere omtalt i  kapittel 4.      Anbefalte endringer i småbåthavnarealer ved neste kommuneplanrullering    Kommuneplanens arealdel har i flere rulleringer videreført småbåthavnarealene slik disse ble  lagt inn i etterkant av kystsoneplanen fra 1989. Disse arealmarkeringene er relativt grove og  tar derfor ikke alle nødvendige hensyn.     Gjennomgangen som nå er gjort av alle eksisterende havner har avdekket et behov for å gjøre  en del endringer i forhold til småbåthavnformålet. Dersom disse justeringene skulle vært gjort  nå, hadde dette medført at mye av sjøarealene i kommunen måtte vært del av planen.     For å kunne holde hovedfokuset på det å finne fram til mulige nye/utvidede arealer for  småbåtanlegg, anbefales det at disse justeringene gjøres ved neste kommuneplanrullering.     Disse anbefalingene omfatter følgende endringer:     Eksisterende havner på Ormøy, Skatesundet og Hestnes tas inn i kommuneplanens  arealdel.     For havnene Saltneset, Preststø, Grønnavik, Galeivågen, Sølyst, Ytre Hafrsfjord og  Kvernevik gjøres det justeringer i forhold til dagens relativt grovt avgrensede områder.     For Saltneset, Preststø, Ytre Hafrsfjord og Kvernevik foreslås det at sjøareal langs land vises  som friområde for å sikre strandsonen mot inngrep. Dette mener vi vil være viktig for å sikre  de allmenne strandsone- og friluftsinteressene.     For Sølyst foreslås det at godkjent molo mot vest vises. I Grønnavik foreslås det at arealet  vises i tråd med forslag til ny reguleringsplan for Buøy øst (plan 2126). I Galeivågen foreslås  det at arealet vises i samsvar med den etablerte båthavnen.              - 16 -  K120  Kommunedelplan for småbåthavner i Stavanger  4. DE ENKELTE HAVNENE        Vi har valgt å plassere sjøarealet for havnene under kategorien byggeområde, jamfør plan og  bygningsloven § 20-4, 1. ledd nr. 1. Dette ut fra muligheten denne betegnelsen gir for å kunne  sette plankrav og gi bestemmelser til områdene.       Oversikt over lokalisering av de anbefalte havnene:          Tegnforklaring, arealbruk - småbåthavntemaet i kommuneplanen:            Kartutsnittene som følger er ikke målholdige, men alle er i  målestokk tilnærmet lik denne.  - 17 -  K120  Kommunedelplan for småbåthavner i Stavanger  Dusavik – forslag til utvidelse     Det er ikke mottatt innspill fra båtforeningen på lokaliseringsvurderingen. Vi legger likevel til  grunn at det på ett eller annet tidspunkt vil kunne bli aktuelt med en utvidelse.   Avgrensingen av arealet er tilpasset plan 1986, det vil si reguleringsplanen for utvidelse av  havnearealene mot vest.   Det forutsettes at landanlegget i eksisterende båthavn er tilstrekkelig.     Før en utvidelse kan gjennomføres må det foreligge tillatelse etter forurensingsloven/havne-  og farvannsloven, og det må dokumenteres at anlegget er sikkert både ut fra værforhold og  bølger fra skipstrafikk.    En må også ta hensyn til at nabokaien i vest er et område med spesielle sikkerhetskrav ved  enkelte anløp (ISPS-område).                          Forslag til endring - 18 -  K120  Kommunedelplan for småbåthavner i Stavanger      Gjeldende kommuneplan      Gjeldende kommuneplan med forslag til endring  - 19 -  K120  Kommunedelplan for småbåthavner i Stavanger    Vassøy nord - revisjon av gjeldende plan      I reguleringsplanen for Vassøy er det avsatt et stort landareal til småbåthavn, mens det ikke er  markert eller avsatt et spesifikt areal i sjø.     Det viste landarealet er klart i konflikt med strandsonevern og friluftsinteresser. Regulert  tilkomstsystem er heller ikke dimensjonert for å betjene en større utadrettet havn.     På bakgrunn av dette bør arealet tilpasses et mer lokalt behov på Vassøy. Arealet på land  foreslås redusert for å spare urørt strandareal, og det avsettes et areal i sjø som vil gi plass til  cirka 30 småbåter.     I reguleringsprosessen må det tas endelig stilling til utstrekningen til småbåthavnen både på  land og i sjø. Det må også vektlegges at anlegget får en god landskapstilpassing.                         Forslag til endring  - 20 -  K120  Kommunedelplan for småbåthavner i Stavanger      Gjeldende kommuneplan      Gjeldende kommuneplan med forslag til endring  - 21 -  K120  Kommunedelplan for småbåthavner i Stavanger    Lundsvågen – forslag til utvidelse      Båtforeningen er enig i potensialet for nye båtplasser, men mener at det absolutt er behov for  mer landanlegg både til parkering og båtopplag.     Ut fra reguleringsstatus er det ikke mer tilgjengelig areal på land. Dette betyr at antall  båtplasser må tilpasses det landanlegg en har. Dersom båtforeningen ikke kan dokumentere at  landanlegget vil fungere tilfredsstillende, vil ikke båthavnen kunne utvides.     I den videre planprosessen vil det være viktig å få avklart om båthavnen skal todeles, slik at  det blir en passasje mellom gammel og ny del for å sikre en rasjonell seilingsled ut fra  Lundsvågen. Eventuelt kan en lage en passasje med bro mellom land og eksisterende molo.    Det må gjennomføres undersøkelser for å kartlegge om det er behov for tillatelse etter  forurensingsloven for eventuelle tiltak.                       Forslag til endring  - 22 -  K120  Kommunedelplan for småbåthavner i Stavanger      Gjeldende kommuneplan      Gjeldende kommuneplan med forslag til endring  - 23 -  K120  Kommunedelplan for småbåthavner i Stavanger    Bangarvågen - forslag om ny båthavn      Dette området er den eneste store nyetableringen som foreslås. Det må derfor utarbeides  reguleringsplan hvor både land og sjøarealene er med og blir vurdert.     Tilkomsten til området avhenger av valgt løsning for Ryfast, men området vil uansett løsning  på denne planen ha en god forbindelse til overordnet vegnett. I forbindelse med Ryfast er  landarealene mot øst tenkt brukt i forbindelse med utskipning av masser. Gjennomføring og  opparbeiding av en småbåthavn må derfor ta hensyn til dette.     I planarbeidet må det rettes en spesiell oppmerksomhet på forurensingssituasjonen i området.  Dette gjelder tiltak både på land og i sjø. Før man kan gjøre noe i sjøområdene må  eksisterende forurensingskilder på land ryddes (diverse fyllplasser).   Forholdet til marinarkeologi (observasjonsområde) må også avklares.     Båter på vei inn i og ut av Bangarvågen passerer militært område på Ulsnes. I perioder  iverksettes spesielle sikkerhetstiltak her som kan være i konflikt med økt småbåttrafikk.                  Forslag til endring - 24 -  K120  Kommunedelplan for småbåthavner i Stavanger      Gjeldende kommuneplan        Gjeldende kommuneplan med forslag til endring  - 25 -  K120  Kommunedelplan for småbåthavner i Stavanger    Urban Sjøfront/TOU – forslag om ny båthavn      I innkommet forslag til bebyggelsesplan er det lagt inn en småbåthavn. På grunn av  manglende landareal vil denne kun betjene de tilgrensende boligene. I den grad hele eller  deler av denne havnen skal kunne være tilgjengelig for flere, må det tilrettelegges for noe  landareal. På grunn av nærhet til større befolkningsgrupper vil imidlertid parkeringsbehovene  være begrenset.     Dersom det skal være en båthavn her som ikke utelukkende er knyttet til nærbebyggelsen, må  det utarbeides reguleringsplan som klargjør forholdet til tilkomst og parkering. I den grad  dette ikke lar seg løse, må båthavnen begrenses til det det måtte være behov for i tilknytning  til bebyggelsen.     I planprosessen må det gjennomføres undersøkelser for å kartlegge om det er behov for  tillatelse etter forurensingsloven før eventuelle tiltak.     En båthavn her medfører økt ferdsel i hovedleden til nyttetrafikken.  Dette fører til økt fare for  båttrafikkulykker.              Forslag til endring - 26 -  K120  Kommunedelplan for småbåthavner i Stavanger      Gjeldende kommuneplan      Gjeldende kommuneplan med forslag til endring  - 27 -  K120  Kommunedelplan for småbåthavner i Stavanger    Urban Sjøfront/Breivik – forslag om ny båthavn      I forslag til bebyggelsesplan for felt 1785 B7 er det lagt inn sjøareal for småbåter, men ikke  noe landareal/parkering. En mulighet vil være å få til en bedre utnyttelse av areal regulert til  landanlegg i Breivik, slik at dette også kan dekke det nye havneområdet. Ut fra dagens  opparbeidelse og bruk vil dette være mulig dersom båtopplag på land reduseres og regulert  areal utnyttes fullt ut.     I den videre planprosessen må problematikken omkring landareal, forurensingssituasjon og  tekniske utfordringer med etablering være sentrale tema.                                 Forslag til endring - 28 -  K120  Kommunedelplan for småbåthavner i Stavanger      Gjeldende kommuneplan      Gjeldende kommuneplan med forslag til endring  - 29 -  K120  Kommunedelplan for småbåthavner i Stavanger    Hillevågsvatnet/Strømsbrua – to alternativer      Alternativ 1: Ingen endring i gjeldende kommuneplan av areal som skal disponeres til  småbåthavnformål.      Alternativ 3: Utvidelse sør for Strømsbrua, på vestsida mot Kulimport-tomta    For å få belyst konsekvensene gjennom offentlig debatt ble to alternative utvidelsesforslag sør  for Strømsbrua lagt ut på høring. Verken alternativ 2 eller alternativ 3 ble anbefalt av  administrasjonen, på grunn av hensynet til friluftsinteressene i området.     I etterkant av planhøringen fremmet Stavanger Motorbåtforening dispensasjonssøknad for  byggetillatelse for en ny båthavn sør for Strømsbrua. Søknaden var basert på alternativ 2, med  landtilknytning mot øst. Fylkesmannen varslet innsigelse da Stavanger Motorbåtforening  fremmet søknaden, som ble avslått. Klage fra Stavanger Motorbåtforening på kommunens  vedtak ble også behandlet, og i klagebehandlingen stadfestet Fylkesmannen Stavanger  kommunes vedtak. Alternativ 2 er dermed ikke lenger aktuelt.    Oppfølging av kommunalstyret for byutviklings vedtak i sak 140/08 8. mai 2008:    Kommunalstyret for byutvikling vedtok i sak 140/08 at et bearbeidet alternativ 3 skal tas inn i  planen. Vedtaket er etterkommet ved at et bearbeidet alternativ 3 for Hillevågsvatnet nå er tatt  inn i planforslaget. Innenfor det viste sjøarealet vil det teoretisk kunne etableres maksimalt  450 båtplasser med en bredde pr. båtplass på 3,5 meter. Det er flere aktuelle steder for  landtilkobling for en slik båthavn.     Det er ikke avklart hvordan en slik båthavn skal løses mht. flytebrygger og forankring. Disse  forholdene kan medføre at antallet båtplasser må reduseres. En ny havn med landtilknytning  mot vest kan knyttes sammen med eksisterende havn med en gangbro.     I en eventuell reguleringsplanprosess må de ulike arealbruksinteressene vurderes. Det samme  gjelder håndteringen av forurensingsproblematikken i området, de tekniske utfordringene med  å få etablert et sikkert anlegg, samt konsekvenser økt båttrafikk har for stilleområdet, jamfør  kommuneplanen.    I samsvar med kommunalstyrets flertallsvedtak har administrasjonen drøftet alternativ 3 i  møte med fylkesmannen 29.09.08. Fylkesmannen ga i møtet klart uttrykk for skepsis til det  foreslåtte alternativet. Særlig ble konsekvensene for arealbruken i tilgrensende felt nevnt,  både for plan 2217 Paradis-Kvaleberg og overordnet grøntstruktur.  Kommunedelplanen med alternativ 3 har vært på planhøring uten at det har kommet varsel  om innsigelse til dette alternativet. Planen vil derfor kunne fremmes til endelig behandling.      - 30 -  K120  Kommunedelplan for småbåthavner i Stavanger      Alternativ 1, ingen endring av småbåthavnarealet fra gjeldende kommuneplan      Gjeldende kommuneplan  - 31 -  K120  Kommunedelplan for småbåthavner i Stavanger      Bearbeidet alternativ 3, forslag til ny havn sør for Strømsbrua langs Hillevågsiden      Småbåthavn    Gjeldende kommuneplan med forslag til endring, bearbeidet alternativ 3  - 32 -  K120  Kommunedelplan for småbåthavner i Stavanger    Ytre Hafrsfjord  - forslag til utvidelse      Båtforeningen ønsker å legge til rette for en ekstra pir innenfor dagens molo, noe som vil gi  en kapasitetsøkning på cirka 40 båter fra 147 til cirka 190.     Dette bør kunne tillates såfremt selve strandsonen holdes fri for inngrep. Kjøring til og fra  båthavnen på eksisterende turvei har hittil vært tillatt kun for tyngre varetransport. Parkering  tillates ikke i friområdet. Adkomst må derfor sees i sammenheng med forslaget Sunde/  Hafrsfjord (side 36) hvor det er mulig å komme til med bil og tilhenger, for lasting/lossing av  utstyr på båt og for utsetting av båt fra tilhenger.    I den grad tilretteleggingen berører sjøbunnen må marine kulturminnemyndigheter kontaktes  før tiltak gjennomføres. Det må også gjennomføres undersøkelser for å kartlegge om det er  behov for tillatelse etter forurensingsloven før eventuelle tiltak.                        Forslag til endring - 33 -  K120  Kommunedelplan for småbåthavner i Stavanger      Gjeldende kommuneplan      Gjeldende kommuneplan med forslag til endring  - 34 -  K120  Kommunedelplan for småbåthavner i Stavanger    Sunde/Hafrsfjord – revisjon av gjeldende plan      Båthavnen ble regulert i forbindelse med utbyggingen av landarealene. I den grad her skal  anlegges en havn, må det sikres at denne kan få en virkelig allmenn bruk, kanskje spesielt i  forhold til barn og unge. Med den store utbyggingen som skjer og skal skje i bydelen, må  tiltak som kan gi de mange som skal bo i området et variert tilbud (småbåtliv, brettseiling,  sjøspeiding, kajakkpadling og lignende) vurderes.    Etter arbeidsgruppens oppfatning bør imidlertid selve sjøanlegget plasseres i tilknytning til  den opparbeidede parkeringsplassen. Her er det er allerede svært godt tilrettelagt for  kjøreadkomst fra Revheimsveien.    I reguleringsprosessen må det sikres at anlegget får en god landskapstilpassing, samt at en får  avklart forholdet til automatisk sikrede kulturminner både på land og sjø i forhold til de tiltak  som tillates. Det må også gjennomføres undersøkelser for å kartlegge om det er behov for  tillatelse etter forurensingsloven for eventuelle tiltak                      Forslag til endring - 35 -  K120  Kommunedelplan for småbåthavner i Stavanger      Gjeldende kommuneplan      Gjeldende kommuneplan med forslag til endring  - 36 -  K120  Kommunedelplan for småbåthavner i Stavanger                           Solnedgang over Hillevågsvatnet    - 37 -  K120  Kommunedelplan for småbåthavner i Stavanger    5. BESTEMMELSER OG RETNINGSLINJER        Bestemmelser, jamfør plan- og bygningsloven § 20-4, 2. ledd     § 1. Ved nyetableringer og utvidelser av båthavner skal det utarbeides samlet reguleringsplan  for havnen, det vil si for både land- og sjøareal.     Reguleringsplanen skal redegjøre for antall og type båtplasser, tilkomst og parkeringsdekning,  samt eventuell båtutsettingsplass/brygge som er tilgjengelig for allmennheten. Dersom havnen  omfatter behandling og/eller pussing av båter på land skal planen redegjøre for håndtering av  spillvann. Planen skal også redegjøre for søppelhåndtering generelt, samt brannberedskap.   Det skal redegjøres for konstruksjon og dimensjonering av anlegget, samt forholdet til  eventuelle forurensede sedimenter    § 2. Ved søknad om tiltak som berører sjøbunnen skal det enten foreligge tillatelse etter  forurensingsloven, eller det må være dokumentert at slik tillatelse ikke er nødvendig.   Der dette er aktuelt skal også tiltaket være klarert med kulturminnemyndighetene. For alle  tiltak i sjø skal det foreligge tillatelse etter havne- og farvannsloven før tillatelse kan gis.     § 3. Søknad om tiltak som medfører økt antall båtplasser kan bare tillates dersom det kan  dokumenteres tilfredsstillende tilkomst- og parkeringssituasjon.     § 4. Prinsippet om universell utforming skal gjelde for hele arealet som den enkelte båthavna  omfatter. Dette gjelder også for klubblokale og andre tilhørende bygninger.    Retningslinjer for utarbeidelse av reguleringsplaner samt tillatelse til tiltak.     a. Ved planlegging av havner skal det legges stor vekt på effektiv arealutnyttelse, det vil si at  både land og sjøarealer skal ha en bruk som gjør at mange kan få tilgang til havnene.     b. På samme måte skal det vektlegges at havnene er mest mulig tilgjengelig for allmennheten  og for alle, uavhengig av funksjonsnivå.     c. Både med hensyn til land og sjødelen skal båthavner gis en estetisk god utforming med  hensyn til tiltakenes plassering i landskapet og de materialer som benyttes.     Retningslinjer for behandling av private forslag    d. Ved behandling av private forslag til båthavner skal etableringen alltid vurderes i forhold  til følgende andre arealbruksinteresser: friluftsliv, kulturminnevern, landskapsbilde,  naturvern/biologisk mangfold og forhold til overordnede planer.     e. Planene skal forøvrig vurderes ut fra de bestemmelser og retningslinjer som er gitt for  havnene som inngår i denne planen.         - 38 -  K120  Kommunedelplan for småbåthavner i Stavanger    Utvalg:  Stavanger bystyre     Møtedato:  08.12.2008    Sak:  118/08          Bystyrets flertallsvedtak:    1.  Kommunedelplan for småbåthavner 2007-2017 godkjennes.  Planheftet er datert 22.03.07, sist revidert 10.10.08, og følger saksframlegget som  vedlegg.  Vedtaket fattes med hjemmel i plan- og bygningsloven § 20-5.    2.  Kommunedelplanen skal følges opp med en egen handlingsplan slik som det er  beskrevet i kapittel 7 i saksframlegget.    3.  Utvidelse av tidligere godkjent småbåthavn i Jåttåvågen fremmes i egen plan      4.  Arbeidet med endret disponering av sjøarealene og utvidelse av antall båtplasser i  Hillevågsvatnet prioriteres i revisjonen av kommuneplan for Stavanger 2010-2025.      5.  Båtplassene langs Consul Sigval Bergesens vei opprettholdes slik som i dagens  situasjon. Denne endringen tas opp ved revisjon av kommuneplan for Stavanger.      6.  På området alternativ 3 for Hillevågsvatnet kan det etableres mellom 450-600  båtplasser avhengig av størrelse og bredde på båtplassene.      7.  Når det gjelder disponering av arealene i offentlige båthavner bør fordelingen, jf.  kommunedelplan K-120, av ulike båtstørrelser være et utgangspunkt slik at en sikrer  variert størrelse på båtplassene.                                          - 39 -  K120  Kommunedelplan for småbåthavner i Stavanger                                                                    - 40 -  K120  Kommunedelplan for småbåthavner i Stavanger  