 
  Forord    Temaplan for habilitering og rehabilitering for voksne 2019-2023 ble vedtatt i bystyret 27.03.2019.  Fellesnemnda for Klæbu kommune og Trondheim kommune behandlet saken i sitt møte 26.02.2019.   Bystyrets vedtak er innarbeidet i den endelige planen. Bystyrets vedtak samt uttalelsene fra  Kommunalt råd for mennesker med nedsatt funksjonsevne og Trondheim eldreråd ligger som  vedlegg i plandokumentet.        Trondheim, 24.04.2019                 2   
  Temaplan for habiliterings- og  rehabiliteringstjenester for voksne  2019-2026    1. INNLEDNING 6  Planens virkeområde 6  Status forrige plan 6  2. VERDIGRUNNLAG OG SENTRALE FØRINGER 8  Verdigrunnlag 8  Sentrale føringer for habilitering og rehabilitering 8  Definisjon 8  Forholdet mellom habilitering og rehabilitering 8  Koordinator og individuell plan 8  Kvalitetskrav 9  Kommunens ansvar for habilitering og rehabilitering 10  Koordinerende enhet (KE) 10  Differensierte tilbud innen habilitering og rehabilitering 10  Hjelpemidler 11  Ledelse 11  Habiliterings- og rehabiliteringstjenestenes strategiske betydning 11  Ansvarsfordeling mellom kommune og spesialisthelsetjeneste 11  3. OPPTRAPPINGSPLAN FOR HABILITERING OG REHABILITERING 13  4. ORGANISERING OG KOORDINERING 14  Helse- og velferdskontoret er kommunens koordinerende enhet 14  Koordinator og individuell plan 14  Tjenestetilbudet i kommunen 14  Habiliterings- og rehabiliteringstjenester i brukerens vante miljø 14  Tidlig innsats 14  Frisklivs- og lærings- og mestringsvirksomhet 14  Habilitering 15  3   
  Rehabilitering 15  Rehabiliteringsteam 16  Dagrehabilitering 16  Døgnrehabilitering for voksne 17  Ergoterapitjenester 17  Fysioterapitjenester 17  Vistamar 17  Spesialundervisning 18  Frihets- og velferdsteknologi 18  Tekniske hjelpemidler 18  Arbeid og meningsfull aktivitet 18  Brukerstyrt personlig assistanse (BPA) 18  5. SAMHANDLING 19  Brukermedvirkning 19  Samhandling med bruker og pårørende 19  Samhandling med brukerorganisasjoner og frivillig sektor 20  Samhandling internt i helse- og omsorgstjenestene 20  Tverrsektorielt samarbeid 20  Universell utforming 20  Spesialisthelsetjenesten 21  NAV 21  6. MEDVIRKNING I PLANPROSESSEN 22  7. UTFORDRINGER 23  Opptrappingsplan for habilitering og rehabilitering 23  Prioritering og kapasitet 24  Tidlig innsats og vurdering av behov 25  Oversikt over behov for habilitering og rehabilitering 25  Flere personer med kronisk sykdom og (lang)varige funksjonsnedsettelser 26  Kompetanse 26  Samhandling 26  Individuell plan (IP) og bruk av koordinator 27  Frihets- og velferdsteknologi og tekniske hjelpemidler 27  Arbeid og meningsfull aktivitet 27  4   
  Brukerstyrt personlig assistanse (BPA) 28  Bolig 29  8. HANDLINGSPLAN 30  Satsingsområder og tiltak 30  8.1 Oversikt over behov for habilitering og rehabilitering 30  8.2 Kompetanse, tjeneste- og kvalitetsutvikling 30  8.3 Kronisk sykdom og (lang)varige funksjonsnedsettelser 31  8.4 Samhandling 32  8.5 Individuell plan (IP) og koordinator 33  9. VIKTIGE STYRINGSDOKUMENTER 34  VEDLEGG 35  Protokoller fra politisk behandling 35        5   
  1. INNLEDNING  Temaplan for habiliterings- og rehabiliteringstjenester for voksne over 18 år viser hvordan  kommunen ivaretar sitt lovpålagte ansvar for habilitering og rehabilitering for voksne. Planen  beskriver også hvordan Trondheim kommune følger opp intensjonene i Opptrappingsplan for  ​ habilitering og rehabilitering (Helse- og omsorgsdepartementet (2017–2019), Særtrykk til Prop. 1 S).  ​ Planen er en revidering av Temaplan for helhetlig habiliterings- og rehabiliteringstjenester for voksne,  ​ 2015- 2018 (Arkivsak: 15/9812, pol.sak.65/15). Habiliteringstjenester for barn og unge ivaretas  ​ gjennom en egen plan som rulleres høsten 2018 -  Plan for habiliteringstjenester. Barn og unge 2015 -  ​ 2018.   For mer informasjon om tjenesteområdet for personer med utviklingshemming og autisme, viser det  til revidering av strategiplanen "En bedre hverdag for alle” som kommer til politisk behandling i løpet  ​ ​ av 2019.  Planens virkeområde  Planen gjelder tjenester som ytes etter helse- og omsorgstjenestelovens § 3-2, pkt 5: Sosial,  ​ ​ ​ psykososial og medisinsk habilitering og rehabilitering, nærmere regulert i Forskrift om habilitering  ​ ​ og rehabilitering, individuell plan og koordinator og Veileder om rehabilitering, habilitering,  ​ ​​ individuell plan og koordinator. (Helsedirektoratet (IS-nummer: IS-2651, 06.07.2017).   ​​ Temaplan for habiliterings- og rehabiliteringstjenester for voksne ivaretar alle diagnosegrupper og  ​ ​ omtaler ingen grupper spesielt. Dette må ses i sammenheng med at det finnes temaplaner hvor  habilitering og rehabilitering inngår som en del av en helhetlig plan for bestemte målgrupper:  ​ ​ ● En bedre hverdag for alle- Utviklingsfremmende helse og omsorgstjenester. Strategisk plan  ​ ​ ​​ for utviklingshemmede 2015-2018.   ● Temaplan Psykisk helse og rus 2017 - 2020  ● Eldreplan 2016 - 2026.   ​ ● Klæbu kommune: - Handlingsplan for habilitering og rehabilitering 2018-2020      - Omsorgsplan 2013-2035  Planperioden er satt til 2026. Planen gir retning og overordnede strategier for utvikling av  tjenesteområdet. Planens handlingsdel vil evalueres fortløpende i planperioden, blant annet  gjennom det årlige arbeidet med handlings- og økonomiplan. Rådmannen vurderer at det er  hensiktsmessig å revidere denne planen sammen med Eldreplan 2016-2026.   Klæbu kommune har egen handlingsplan for habilitering og rehabilitering fram til 2020. Fra og med  2020 er denne planen gjeldende for nye Trondheim kommune.   Status forrige plan   I  den politiske saken Utdyping av handlingsdelen i Temaplan for habiliterings- og  ​ rehabiliteringstjenester for voksne 2015-2018 (pol.sak 3/18, arkivsak 17/37524) ble det tatt en  ​ ​ gjennomgang av handlingsdelen i planen som nå rulleres (se vedlegg 1). Dette er et viktig grunnlag  for arbeidet med den nye planen.  Det er igangsatt en rekke større utviklingsarbeid som videreføres i neste planperiode:   1. Olavsgården mestringshus er en del av oppfølgingen av opptrappingsplanen og særlig  ​ utbedring av tidlig innsats for personer med kronisk sykdom.  Arbeidet med utvikling av  ​ ​ mestringshuset er organisert som et prosjekt.  2. Utviklingsprosjekt igangsatt ved hjelp av Opptrappingstilskudd for habilitering og  ​ rehabilitering. Utviklingsarbeidet ledes av Helse- og velferdskontoret (koordinerende enhet) i  ​ samarbeid med rådmannen. Det omfatter blant annet kompetanseoppbygging, koordinering  og systemutvikling for kartlegging og registrering av behov.   6   
  3. Forbedring av tilbudet til personer med kronisk sykdom. En arbeidsgruppe bestående av  ​ representanter fra tjenestene og brukerorganisasjonene har gått gjennom dagens tilbud og  pekt på forbedringsforslag som følges opp innenfor utviklingsprosjektene nevnt i pkt 1 og 2  4. Hverdagsmestring er igangsatt i alle bydeler, men det tar tid å bygge opp kompetanse og  ​ arbeidsmetodikk. Personer med demens er nå inkludert i målgruppen. Ytterligere utvidelse  av målgruppen bør vurderes. Kapasiteten må justeres i tråd med utvidelsen.  5. Helhetlige pasientforløp skal sikre at behov for rehabilitering avdekkes og følges opp. Dette  ​ må ses sammen med utviklingen i Helseplattformen.  6. Styrking av alternativ og/eller supplerende kommunikasjon (ASK) i tjenestene til personer  med utviklingshemming og multifunksjonshemming ved hjelp av Opptrappingstilskudd for  ​ ​ habilitering og rehabilitering. En nettverksgruppe sammensatt på tvers av bydelene har i  ​​​ oppgave å sørge for at det er kompetanse om behov og tiltak for å bedre  kommunikasjonsferdigheter og -muligheter ved bruk av ulike kommunikasjonshjelpemidler,  eksempelvis rolltalk, Ipad, blizz m.v. Prosjektet ledes av Heimdal bo- og aktivitetstilbud.      7   
  2. VERDIGRUNNLAG OG SENTRALE FØRINGER  Verdigrunnlag  FN-konvensjonen om rettigheter til mennesker med nedsatt funksjonsevne (ratifisert av Norge i 2013)  ​ ​ omhandler retten til likeverdighet og retten til deltakelse sosialt og i samfunnet.  Artikkel 26  i  FN-konvensjonen  omhandler habilitering og rehabilitering (forkortet):   1. Effektive og hensiktsmessige tiltak, herunder gjennom likemannsarbeid. For det  formål skal partene opprette, styrke og videreutvikle tverrfaglige habiliterings- og  rehabiliteringstjenester og – programmer som  a) begynner på et så tidlig stadium som mulig, og basert på en tverrfaglig vurdering av  den enkeltes behov og ressurser,  b) støtter deltakelse og inkludering i lokalsamfunnet og på alle samfunnsområder,  2. fremmer utviklingen av grunn- og etterutdanningen av fagfolk og personell som  arbeider i habiliterings- og rehabiliteringstjenestene.  3. fremme tilgangen til, kunnskapen om og bruken av tekniske hjelpemidler og  teknologi.  Sentrale føringer for habilitering og rehabilitering  Definisjon  Planen følger definisjon av habilitering og rehabilitering slik den framgår av Forskrift for habilitering,  ​ rehabilitering, individuell plan og koordinator § 3 (endret i 2018):   ​ Habilitering og rehabilitering skal ta utgangspunkt i den enkelte pasients og brukers livssituasjon  og mål.  Habilitering og rehabilitering er målrettede samarbeidsprosesser på ulike arenaer mellom  pasient, bruker, pårørende og tjenesteytere. Prosessene kjennetegnes ved koordinerte,  sammenhengende og kunnskapsbaserte tiltak.  Formålet er at den enkelte pasient og bruker, som har eller står i fare for å få begrensninger i sin  fysiske, psykiske, kognitive eller sosiale funksjonsevne, skal gis mulighet til å oppnå best mulig  funksjons- og mestringsevne, selvstendighet og deltagelse i utdanning og arbeidsliv, sosialt og i  samfunnet.    Forholdet mellom habilitering og rehabilitering  Fra Veileder om rehabilitering, habilitering, individuell plan og koordinator: Brukere og pasienter med  ​ behov for habilitering er barn, unge og voksne med medfødte eller tidlig ervervede  funksjonsnedsettelser. Rehabilitering er vanligvis rettet mot tilstander som er ervervet senere i livet.  Ulikheter i metodisk tilnærming kan grovt inndeles i ny-læring og re-læring.  Koordinator og individuell plan   Fra Forskrift om habilitering og rehabilitering, individuell plan og koordinator:  For pasienter og  ​ brukere med behov for langvarige og koordinerte tjenester etter helse- og omsorgstjenesteloven, skal  kommunen tilby koordinator, jf. helse- omsorgstjenesteloven § 7-2. Dette gjelder uavhengig av om  pasienten eller brukeren ønsker individuell plan. Koordinatoren skal sørge for nødvendig oppfølging  av den enkelte pasient eller bruker. Koordinator skal også sikre samordning av tjenestetilbudet og  fremdrift i arbeidet med individuell plan (§ 21).  ​ Pasient og bruker med behov for langvarige og koordinerte helse- og omsorgstjenester, har rett til å  få utarbeidet individuell plan, jf. pasient- og brukerrettighetsloven § 2-5. Vedkommende har rett til å  delta i arbeidet med sin individuelle plan, og det skal legges til rette for dette, jf. pasient- og  8   
  brukerrettighetsloven § 3-1. Pårørende skal trekkes inn i arbeidet i den utstrekning pasienten og  brukeren og pårørende ønsker det (§ 16). ​   Kvalitetskrav  Kvalitetskrav må ses i forhold til formålet om best mulig funksjons- og mestringsevne, selvstendighet  ​ ​ og deltakelse i utdanning og arbeidsliv, sosialt og i samfunnet. Tiltak og prioriteringer skal være  kunnskapsbaserte og virkningsfulle.   ​ ​ ​ Tjenestene skal tilbys og ytes  1. ut fra et pasient- og brukerperspektiv,  2. i eller nærmest mulig pasientens og brukerens vante miljø,  3. samordnet, tverrfaglig og planmessig,  4. i en meningsfylt sammenheng for pasient og bruker.    Ad 1: Brukerperspektivet ivaretas ved at man planlegger, gjennomfører og evaluerer sammen med  brukeren ut fra det som er viktig for han/henne (“Hva er viktig for deg?”). Pårørende kan ha viktige  9   
  bidrag og eget behov for støtte og må trekkes med så sant brukeren ønsker det.  Ad 2: At tjenestene skal ytes nærmest mulig personens vante miljø handler om behov for innsikt i  ​ ​ utfordringene personen møter i hverdagen, både sosialt og praktisk.   Ad 3: Tverrfaglighet handler om bredden i kompetansebehov for å kunne bistå brukeren til å nå  ​ målene sine. Samarbeidsformen må være samordnet, systematisk og planmessig for å være  virkningsfull.   Ad 4: Tjenestene settes inn i en logisk og sammenhengende rekkefølge for brukeren. Formålet er å  ​ ​ sikre god ressursutnyttelse, måloppnåelse, kontinuitet og forutsigbarhet for brukeren. Individuell  plan er et sentralt verktøy her.    Kommunens ansvar for habilitering og rehabilitering  Kommunens ansvar framgår av kapittel 3 i Forskrift om habilitering og rehabilitering, og utdypes i  Helsedirektoratets Veileder om rehabilitering, habilitering, individuell plan og koordinator.  ​ Kommunen skal  ● planlegge sin habiliterings- og rehabiliteringsvirksomhet  ● ha en generell oversikt over behov for habilitering og rehabilitering i kommunen  ​ ​ ● sørge for nødvendig utredning og oppfølging ved behov for sosial, psykososial eller medisinsk  ​ ​ habilitering og rehabilitering  ● sørge for (re)habiliteringstilbud uavhengig av pasientens og brukerens boform  ● sørge for nødvendig kompetanse  ​ ● integrere tilbudet i et samlet tverrfaglig re-/habiliteringstilbud  ● sørge for nødvendige hjelpemidler og ergonomiske tiltak  ● organisere lærings- og mestringstilbud  Koordinerende enhet (KE)  Det skal finnes en koordinerende enhet for habiliterings- og rehabiliteringsvirksomheten i kommunen.   ​ ​​ ​ Melding av behov for habilitering og rehabilitering skal iht. forskriftens § 7 gis til koordinerende  enhet. Enheten har overordnet ansvar for arbeidet med individuell plan og for oppnevning,  opplæring og veiledning av koordinator. KE skal ha oversikt over behov og bidra til å sikre helhetlig  tilbud til pasienter og brukere med behov for sosial, psykososial eller medisinsk habilitering og  rehabilitering. Koordinerende enhets rolle reguleres av forskriften.  I Trondheim kommune er Helse- og velferdskontorene koordinerende enhet for personer over 18  ​ ​ år, og Barne- og familietjenesten er koordinerende enhet for barn og unge.   ​ ​   Differensierte tilbud innen habilitering og rehabilitering  Veilederen deler inn kommunens helhetlige tilbud om habilitering og rehabilitering overfor tre ulike  målgrupper. Beskrivelsene tar utgangspunkt i omfanget av brukernes behov og vektlegger  ​ kjennetegn og innhold i tilbudene fremfor organisering:  1. Pasienter og brukere med mindre omfattende behov  Kjennetegn: mindre funksjonsnedsettelse og/eller begynnende funksjonssvikt. Målrettede  tiltak, ofte av kortere varighet.   2. Pasienter og brukere med middels omfattende behov  Kjennetegn: noe mer omfattende bistandsbehov over lengre varighet, behov for tjenester fra  10   
  flere sektorer, funksjonsnedsettelse på flere områder. Behov for tverrfaglig tilnærming.  3. Pasienter og brukere med omfattende behov  Kjennetegn: høyt bistandsbehov og kompleksitet, vedvarende funksjonssvikt på flere  områder, tett oppfølging fra tjenester i kommunen. Stort behov for tverrfaglig tilnærming.  Hjelpemidler  Kommunen skal sørge for formidling av nødvendige hjelpemidler og for å tilrettelegge miljøet rundt  den enkelte pasient og bruker (forskriftens §9). I Trondheim kommune er Enhet for  ergoterapitjenester tillagt hovedansvaret for oppfølging av avtaleverket for tekniske hjelpemidler og  Enhet for service og internkontroll har ansvar for kommunens tjenester innenfor  velferdsteknologiske løsninger.  Ledelse  Veileder om oppfølging av personer med store og sammensatte behov ble utgitt av Helsedirektoratet  ​ i 2017. Veilederen retter seg mot ledere på alle nivåer i virksomheter som yter tjenester til personer  med store og sammensatte behov og er ett av tiltakene i oppfølgingen av primærhelsemeldingen,  Meld.St. nr. 26 “Fremtidens primærhelsetjeneste”. Veilederen kommer med følgende sentrale  ​ ledergrep:   ● Øverste leder skal sikre systematisk kvalitetsforbedring i tjenestene   ● Pasienter og brukeres medvirkning må styrkes   ● Organisering av tjenestene må ta utgangspunkt i pasienter og brukeres behov   ● Kommunene må sikre systematikk og god praksis for tverrfaglig utredning av behov  ● Observasjonskompetansen i tjenestene bør styrkes   ● Legge til rette for bruk av kompetanse på tvers av organisatoriske enheter   ● Kommunene og spesialisthelsetjenesten må samarbeide om et helhetlig og koordinert  tjenestetilbud slik at det ikke oppstår brudd i forløp   ● Kommunene må legge til rette for at pasienter får nødvendige fastlegetjenester   ● Sterkere lederforankring av koordinering og teamarbeid   ● Kommunene bør ta i bruk velferdsteknologi    Habiliterings- og rehabiliteringstjenestenes strategiske betydning  Spørsmålet “Hva er viktig for deg?” er utgangspunktet for kartlegging av muligheter og planlegging  av tiltak uansett målgruppe. På den måten blir habiliterings- og rehabiliteringsvirksomheten et  verktøy for å få riktig tjeneste til riktig tid også for helse- og omsorgstjenestene generelt. Samtidig  har virksomheten som formål å oppnå best mulig mestringsevne og selvstendighet. Forskningen  viser stor gevinst i form av redusert behov for pleie- og omsorg.  ​   Ansvarsfordeling mellom kommune og spesialisthelsetjeneste  Ansvarsfordelingen vurderes ut fra tre faktorer;   ​ a) behov for spisskompetanse/spesialistkompetanse,   b) kompleksitet og   c) behov for intensitet.     Helsedirektoratet utdyper dette nærmere i rapporten Avklaring av ansvars- og oppgavedeling  ​ mellom kommunene og spesialisthelsetjenesten på rehabiliteringsområdet (IS-1947 utgitt 12/2011).   ​ 11   
    Ansvars- og oppgavefordeling er beskrevet nærmere i Prosjektrapport Rehabilitering i Midt-Norge  ​ (2014) utarbeidet i samarbeid mellom KS og Helse Midt-Norge.        12   
  3. OPPTRAPPINGSPLAN FOR HABILITERING OG  REHABILITERING  Opptrappingsplan for habilitering og rehabilitering retter seg i hovedsak mot mennesker med  ​ funksjonsnedsettelser som følge av fysisk sykdom uavhengig av alder, diagnose og bosted. Planen  ​ ​ fastlegger kortsiktige og langsiktige strategier for rehabiliteringsvirksomheten.   Regjeringen har lagt inn 100 mill i tilskudd og 100 mill i rammeoverføringer til kommunene.  Rammeoverføringene skal brukes til økt kapasitet og kompetanse.   Opptrappingsplanen har fokus på pasientforløp, tidlig innsats, hverdagsrehabilitering, frisklivstilbud  og lærings- og mestringstilbud, inkludert pasient- og pårørendeopplæring.   Kommunene skal overta en større del av ansvaret for rehabilitering, og da særlig rehabilitering for  kronisk syke personer. Rehabiliteringsbehov skal vurderes før kompenserende tiltak settes inn.   ​​ “Befolkningen vokser i antall, og det blir flere eldre. Flere overlever alvorlig sykdom, og flere får  kroniske, livsstilsrelaterte sykdommer. Mange lever derfor lenge med sykdom og redusert  funksjonsnivå eller sansetap av ulik grad. En stor andel av disse har flere sykdommer og  funksjonsnedsettelser samtidig.”  (Opptrappingsplanen, side 18)  ​     Opptrappingsplanen peker på noen aktuelle utfordringer som også gjelder Trondheim:   ● “Svikt i brukermedvirkning: Tjenesteapparatet lykkes ikke med å bistå brukeren i å få fram  hva som er brukerens mål eller tilbyr ikke tjenester tilstrekkelig tilpasset brukerens behov.   ● Svikt i samhandling og koordinering enten internt eller mellom nivåene.  ● Svikt i kapasitet.  ● Svikt i faglig kvalitet, arbeidsform og/eller organisering: Tjenestene er ikke i tråd med  brukerens forventninger eller faglige standarder”.  ​ 13   
  4. ORGANISERING OG KOORDINERING  Helse- og velferdskontoret er kommunens koordinerende enhet  Behov for habilitering og rehabilitering skal meldes til koordinerende enhet som er Helse- og  velferdskontoret hvis personen er over 18 år og til Barne- og familietjenesten for de under 18 år.  Kommunen har en egen nettside med informasjon om habilitering og rehabilitering samt om  koordinerende enhets rolle og funksjon.   Koordinator og individuell plan  Personer med behov for langvarige og koordinerte tjenester har krav på oppnevning av koordinator  og rett til å få utarbeidet en individuell plan (IP). Det er koordinerende enhet som har ansvar for  oppnevning av koordinator samt initiere arbeidet med IP. Det er koordinerende enhet som er  koordinator for personer som ikke har behov for faste tjenester. Ansatte i hjemmetjeneste, helse- og  velferdssenter og bo- og aktivitetstilbud er koordinatorer for personer som har slike tjenester.   Tjenestetilbudet i kommunen  For å kunne ivareta alle diagnosegrupper og aldersgrupper må kommunen ha et mangfold av  fleksible tjenester som kan tilpasses individuelle behov. Mennesker med behov for habilitering skal  ​ ha tilgang på samme fagkompetanse og individuelt tilpassede tjenester som benevnes som  "rehabiliteringstjenester".  Habiliterings- og rehabiliteringstjenester i brukerens vante miljø  Den største andelen habiliterings- og rehabiliteringstjenester foregår utenfor institusjoner, enten i  brukers hjem eller på annen egnet arena. Flere tjenester samarbeider for at personen skal nå sine  mål; fastlege, ergoterapitjeneste,  fysioterapitjeneste, hjemmetjenester, logopediske tjenester,  ressurssenter for hørsel og syn, psykisk helse- og rustjenester og bo- og aktivitetstilbud.   Tidlig innsats  Tidlig innsats og mestring er sentrale strategier i Trondheim kommune og nasjonalt. Behov for  habilitering og rehabilitering skal alltid vurderes før kompenserende tiltak settes inn. Dette er viktig  både ved brått funksjonstap etter skade eller sykdom, ved medfødt eller tidlig ervervet sykdom og  ​ ​ ved langsom utvikling av funksjonsnedsettelse ved kronisk sykdom.   ​ ​ Avdekking av behov for habilitering og rehabilitering er særlig utfordrende når behov utvikler seg  langsomt. Fastlegen, fysioterapeuten og ergoterapeuten er vanligvis de første som møter personen  og det kan være vanskelig å se behovet for tverrfaglighet og helhetlig koordinering på et tidlig  stadium. Dette har hatt fokus i arbeidsmodellen Tidlig innsats i satsingsområdet Hverdagsmestring.  ​ ​ Arbeidsmodellen bør videreutvikles i tråd med anbefalingene fra rapporten Helhetlig pasientforløp i  ​ tidlig fase ved kronisk sykdom (Trondheim kommune, nov. 2017).  ​ Frisklivs- og lærings- og mestringsvirksomhet  Frisklivs- og lærings- og mestringsvirksomhet er viktige deler av den tidlige innsatsen. Dette er  supplerende tjenester for den som ønsker å styrke sin helse, endre levevaner eller lære å leve med  helseutfordringer. Tjenestene koordineres av avdelingen Friskliv og mestring i Enhet for  ​ ​ fysioterapitjenester. De skal også ha oversikt over lærings- og mestringstilbud i andre enheter og det  er etablert et nettverk for læring og mestring. Mestringshuset ved Olavsgården skal ha et sterkt  ​ ​ ​ ​ innslag av lærings- og mestringsvirksomhet i tillegg til dagrehabilitering. Det bør vurderes om disse  tjenestene bør samorganiseres.  14   
    Habilitering  Mennesker med funksjonsnedsettelser som skyldes medfødte eller tidlig ervervede tilstander vil ha  gjentatt behov for habilitering gjennom hele eller store deler av livsløpet. Tverrfaglig samhandling er  avgjørende for å ivareta brukerens behov på ulike livsområder (hjem, skole/utdanning, arbeidsliv).  Medisinsk og fysikalsk behandling relatert til somatisk eller psykisk sykdom, er ofte elementer i  habiliteringsprosessen.   Tjenester til personer med utviklingshemming og utviklingsforstyrrelser er et særlig satsingsområde.  Bo- og aktivitetstilbudene skal ha et utviklingsfremmende fokus i sin tilnærming til brukerne som  ​ ​ fremmer mestring og mest mulig selvstendighet.  Kommunen har en egen strategiplan på dette  området. Planen er under revisjon og det ble høsten 2018 gjennomført en workshop med  brukerorganisasjoner og ansatte for innspill til planen.   Rehabilitering  Hverdagsmestring består av to arbeidsformer: tidlig innsats og hverdagsrehabilitering.  ​ ​ ​ ​ ​ Arbeidsformene er implementert i alle bydeler, men målgruppen er fortsatt avgrenset. Fra 2018  inkluderes personer med demens. Målet er at denne arbeidsformen skal bli en integrert del av alle  tjenestene og at målgruppen etter hvert kan utvides.   Tidlig innsats settes inn før behov for hjemmetjenester oppstår. Fysioterapitjenesten,  ​ ergoterapitjenesten og helse- og velferdskontoret samarbeider om tilbudet. Målgruppen er  eldre med begynnende bevegelsesproblemer, eldre med synsproblematikk, mistanke om  kognitiv svikt og personer som nylig har fått en demensdiagnose.  Hverdagsrehabilitering er aktuelt når det er behov for hjemmetjenester. Tiltakene utføres av  ​ ​​ ansatte i hjemmetjenesten i samarbeid med bruker, fysioterapeut og ergoterapeut, evt. flere.  Målgruppen er personer som på grunn av et funksjonstap opplever at de har økende  utfordringer med å utføre eller har sluttet å utføre enkelte daglige aktiviteter de nylig har  mestret.  15   
      Informasjon om rehabiliteringstilbudet finnes på kommunens nettsider.    Rehabiliteringsteam  Kommunen har tre tverrfaglige ambulante rehabiliteringsteam (tidligere kalt innsatsteam) som kan  ​ ​ settes inn på få dagers varsel, for eksempel ved utskriving fra sykehus eller helsehus.   Dagrehabilitering  Kommunens tilbud om dagrehabilitering er per tiden lokalisert i sokkelen ved Bakklandet menighets  omsorgssenter og flytter inn i Olavsgården mestringshus når bygget står ferdig i 2019. Bemanningen  er tverrfaglig og kapasiteten ligger på 30-35 pasienter pr uke, avhengig av den enkeltes  tjenestebehov.  Dagrehabilitering er en rasjonell driftsform både fordi det er lett å samordne tjenestene, utveksle  kompetanse og evaluere resultat, men også fordi man sparer tid og ressurser ved at pasienten  oppsøker tjenesten istedenfor at hver enkelt tjenesteyter oppsøker pasienten. Forutsetningen er at  overføringsverdien til pasientens egne arenaer sikres.  16   
    Døgnrehabilitering for voksne   Målgruppen for døgnrehabilitering i helsehusene er voksne og eldre. Bemanningen er tverrfaglig og  det er innført en egen bemanningsnorm. Det har vært vurdert å tilrettelegge et eget tilbud for yngre  voksne ved ett av helsehusene, men presset på korttidsplassene har ikke gjort det mulig.  Døgnrehabilitering for yngre voksne ivaretas i dag hovedsakelig av spesialisthelsetjenesten, inkludert  private rehabiliteringsinstitusjoner.  Det kommunale tilbudet om døgnrehabilitering til yngre voksne  vil bedres i et nytt rehabiliteringssenter.  Per desember 2018 har Trondheim kommune 72 plasser for døgnrehabilitering fordelt mellom  Nidarvoll helsehus (50 plasser) og Søbstad helsehus (22 plasser). ​ ​Kapasiteten vurderes kontinuerlig  opp mot behov for andre korttidsplasser. Arbeidet med realisering av et nytt senter for  døgnrehabilitering på Nidarvoll er i gang, bygget forventes ferdigstilt i 2022. Per dags dato er det  uavklart hvor mange plasser det nye bygget skal ha, men det er ønskelig med en økning i antall  plasser.   Ergoterapitjenester  Enhet for ergoterapitjenester bistår innbyggerne med å finne løsninger når det oppstår gap mellom  ​ den enkeltes funksjon og hverdagens krav, blant annet gjennom trening i hverdagslivets aktiviteter  og tilrettelegging av omgivelsene.  Fysioterapitjenester  Fysioterapeuter jobber med funksjon og bevegelse for å redusere kroppslige plager og fremme helse.  Fysioterapitjenesten i Trondheim kommune består av både fast ansatte fysioterapeuter og  ​ fysioterapeuter med kommunal driftsavtale. Fysioterapitjenester ytes både på fysikalske institutt, i  Enhet for fysioterapitjenester sine lokaler eller i innbyggernes hjem.   Vistamar  Trondheim kommune tilbyr et individuelt tilrettelagt helsefremmende opphold på Vistamar  ​ ​ rehabiliteringssenter i Villajoyosa ved Alicante. Målgruppen er personer over 18 år med begynnende  funksjonssvikt eller etablert funksjonssvikt der målrettet aktivitet er nødvendig for å:  17   
  ● forebygge ytterligere funksjonssvikt  ● mestre tapt funksjon  ● bedre funksjonsnivået  Det er gjennomført endringer i rutinene for søknad om opphold, for å sikre at målsettingen for  oppholdet har relevans og følges opp etter hjemreise.   Spesialundervisning  Trondheim voksenopplæringssenter (TROVO) gir spesialundervisning til mennesker med ulike typer  ​ funksjonshemminger. Tilbudet omfatter blant annet undervisning i språk og alternativ  kommunikasjon, utredning og oppfølging ved syns- og hørselsutfordringer. Avdeling for logopedi ved  TROVO har tilbud til mennesker med medfødte eller ervervede språk-, tale-, lese- og/eller  ​ skrivevansker.   Frihets- og velferdsteknologi  Frihets- og velferdsteknologisatsingen i Trondheim kommune er en del av Enhet for service og  ​ internkontroll. Vi ønsker at våre innbyggere skal føle seg trygge og oppleve mestring enten de er  ​ hjemme i egen bolig eller andre steder, derfor er vår visjon: «Trygg der du er!»  Trondheim kommune har gått til anskaffelse av i overkant av 4000 digitale trygghetsalarmer i 2018,  ​ ​ som primært skal kobles opp via mobilt nettverk. Innføringen påbegynnes i starten av 2019.  Kommunen har også tilbud om lokaliseringstjeneste ved bruk av GPS for personer over 18 år med  ​ ​ orienteringsvansker som bor i eget hjem. Målet med tjenesten er at personen og deres pårørende  ​ skal oppleve trygghet, frihet, mestring og selvstendighet. Lokaliseringsteknologi kan bidra til å  opprettholde en aktiv hverdag å unngå leteaksjoner. I tillegg kan behovet for tjenester utsettes og  personen bo lengre hjemme. Avstandsoppfølging er en digital tjeneste for oppfølging av personer  ​ ​​ med kronisk sykdom. Dette er en forebyggende helsetjeneste med mål om at brukeren skal bli bedre  til å mestre sin hverdag med kronisk sykdom. Trondheim kommune tilbyr per i dag tjenesten til  personer med diagnosene KOLS og/eller hjertesvikt.  Tekniske hjelpemidler  Enhet for ergoterapitjenester har hovedansvaret for oppfølging av avtaleverket for tekniske  hjelpemidler i Trondheim kommune i samarbeid med NAV Hjelpemiddelsentral. I tillegg har  kommunen avtale med Norservice om kortvarig utlån av hjelpemidler.   Arbeid og meningsfull aktivitet  Lønnet arbeid er ikke et realistisk mål for alle, men alle har rett til deltakelse i meningsfull aktivitet.  Aktivitet er en forutsetning for utvikling og vedlikehold av personlige ressurser. Trondheim kommune  har et bredt aktivitets- og kulturtilbud, inkludert tilbud om spesiell tilrettelegging (tilrettelagt fritid)  og Den kulturelle spaserstokken. I bo- og aktivitetstilbudene er det en satsning på gradvis  arbeidstilvenning gjennom prosjektet “Aktiv i bedrift” og “Helt med”, i tillegg til et bredt tilbud innen  opplevelser og sansestimulering. Samarbeidet med stiftelsen Livsglede for eldre bidrar til å integrere  ​ ​ meningsfull aktivitet i tilbudet til eldre, både hjemmeboende og beboere på institusjon.  Brukerstyrt personlig assistanse (BPA)    Personer under 67 år med langvarig og stort behov for personlig assistanse etter helse- og  omsorgstjenesteloven § 3-2 første ledd nr. 6 bokstav b har rett til å få slike tjenester organisert som  brukerstyrt personlig assistanse. BPA er en egen form for organisering av praktisk bistand av  tjenester. I en rapport fra 2017 konkluderer Trondheim kommunerevisjon med at kommunen har en  ​ fleksibel tilnærming ved at de også gir BPA til brukere som ikke faller inn under rettighetsfestingen,  det vil si brukere med behov på under 25 timer i uka og brukere over 67 år. Kommunen har en  systematisk metodikk for å kartlegge brukernes behov, fatte og evaluere vedtak.  18   
  5. SAMHANDLING  Brukermedvirkning  Helse- og omsorgstjenestelovens § 3-10 pålegger kommunene å etablere systemer for innhenting av  ​ ​ pasienters og brukeres erfaringer og synspunkter. Dette er i dag ivaretatt på ulike måter gjennom  formelle utvalg, brukerråd og gjennom brukerrepresentasjon i prosjekt- og arbeidsgrupper.   Vi kan si at brukermedvirkning skal skje på tre ulike nivå;   ● individnivå: samhandling mellom bruker, pårørende og ansatte   ● enhetsnivå: samhandling med bruker og pårørende i enhetenes brukerråd   ● systemnivå: samhandling med brukerorganisasjoner gjennom formelle utvalg (Trondheim  eldreråd, Kommunalt råd for mennesker med nedsatt funksjonsevne), brukermedvirkning i  planprosesser, prosjekter og utviklingsarbeid       Samhandling med bruker og pårørende  Brukerperspektivet skal legges til grunn for all habilitering og rehabilitering. Tiltak og tjenester tar  utgangspunkt i personens opplevde behov og mål, kunnskap og ressurser (“Hva er viktig for deg?”).  Personen skal få hjelp til å klare seg mest mulig selv, og nødvendig hjelp til det de ikke klarer. Man  skal få rask oppfølging ved akutt sykdom eller ved forverring av helsetilstanden. God koordinering er  viktig og individuell plan er egnet som verktøy for å sikre at alle jobber sammen mot personens mål.  Pårørendes kunnskap og ressurser er viktig. Innhenting av slik informasjon krever systematikk og  kultur for pårørendesamarbeid i tjenestene. Kommunens ansatte skal etterspørre pårørendes behov  og ressurser og avklare forventninger og muligheter. Personer med særlig tyngende omsorgsarbeid  19   
  skal få nødvendig støtte, blant annet i form av opplæring og veiledning, avlastningstiltak og  omsorgsstønad. Enhetene skal ha systemer og rutiner som legger til rette for informasjon og dialog  ​ med pårørende. Veileder for pårørende i helse- og omsorgstjenesten skal være kjent og tatt i bruk på  ​ ​ alle enheter.    Samhandling med brukerorganisasjoner og frivillig sektor  Samarbeid med brukerorganisasjoner er viktig både i tjenesteutvikling og i likepersonsarbeid.   ​ ​ Helse- og omsorgstjenesten skal også legge til rette for samarbeid med brukergruppenes  organisasjoner og med frivillige organisasjoner som arbeider med de samme oppgaver som helse- og  ​ omsorgstjenesten.   ​ Innen lærings- og mestringsvirksomheten er det utviklet en nasjonal samarbeidsmodell for  identifisering av behov, planlegging, gjennomføring og evaluering av tiltak (”standard metode”) som  ​ ​ Trondheim har tatt i bruk.    Frivilligsentraler fungerer som møteplasser og brobyggere mellom mennesker som ønsker å yte  ​ eller utføre frivillige tjenester. Frivilligsentralene formidler aktivitet og kontakt mellom mennesker  i lokalmiljøet. Kommunen og frivilligsentralene samarbeider om utvikling av tilbudet om fysisk  ​ aktivitet. I Trondheim er det i dag 11 frivillighetssentraler.  ​ ​ I 2014 inngikk Trondheim kommune samarbeid med Selvhjelp Norge om etablering av  ​ ​ koordineringskontor for selvhjelpsgrupper (LINK Trondheim). Driften av Link Trondheim er lagt til  Røde kors.   Samhandling internt i helse- og omsorgstjenestene  Gode habiliterings- og rehabiliteringsforløp setter krav til god samhandling og dialog mellom våre  tjenester, inkludert fastlegene. Det er etablert ulike møtearenaer for å sikre dette, blant annet lokalt  samarbeidsutvalg med fastlegene, samarbeidsutvalg med fysioterapeuter med driftsavtale, nettverk  for læring og mestring og ukentlige tverrfaglige møter mellom hjemmetjenestene, Enhet for  ergoterapitjenester og Enhet for fysioterapitjenester. I 2018 er det etablert et nettverk i  rehabilitering bestående av representanter fra koordinerende enhet, døgnrehabilitering og  rådmannen. Nettverket skal utvides med flere tjenester.   Tverrsektorielt samarbeid  Samhandlingen kan inkludere flere kommunale sektorer i tillegg til helse- og omsorgstjenestene, for  eksempel utdannings- og kultursektoren, dersom brukerens mål tilsier det.   Universell utforming  Den grunnleggende ideen bak universell utforming er å utforme samfunnet slik at så mange som  mulig kan delta aktivt uavhengig av funksjonsevne.    Byutvikling blir ikke involvert i individuelle habiliterings- og rehabiliteringstjenester, men kan ha stor  innvirkning på måloppnåelse og tjenestebehov for den enkelte gjennom tilrettelegging av  lokalsamfunnet.  Vi må sikre god dialog med Byutvikling slik at alles behov, uavhengig av funksjon,  ​​ ​ blir ivaretatt ved store investeringer i ny infrastruktur i kommunen. Dårlig planlegging kan få store  ​ konsekvenser både for innbyggernes selvstendighet og for kommunens utgifter til helse- og  velferdstjenester.  20   
  Spesialisthelsetjenesten  Kommunen kan få veiledning fra spesialisthelsetjenesten ved problemstillinger som kommunen ikke  kan forventes å ha god nok kompetanse på selv. Tilsvarende har kommunen en veiledningsplikt  overfor spesialisthelsetjenesten som skal sikre faglig forsvarlighet i overgangene mellom nivåene.  Det foreligger samarbeidsavtaler, rutiner og faglige samarbeidsutvalg (fagråd) for kommunene og St.  Olavs hospital HF for de fleste fagområder, inkludert habilitering og rehabilitering. Administrativt  samarbeidsutvalg (ASU) er det overordnede samarbeidsutvalget.  NAV  Det er inngått samarbeidsavtale med NAV med hjemmel i Lov om arbeids- og velferdsforvaltningen,  og med NAV Hjelpemiddelsentral. Avtalen med Hjelpemiddelsentralen omfatter  hjelpemiddelformidling, opplæring, informasjon, opprettelse av lokalt oppsamlingssted for  hjelpemidler, intern transport, teknisk service og vedlikehold, samt tolketjeneste for døve og  døvblinde.       21   
  6. MEDVIRKNING I PLANPROSESSEN  Det ble informert om rullering av planen i Trondheim eldreråd og Kommunalt råd for mennesker med  funksjonsnedsettelse (KFU) 30.1.2019, og senere i KFUs fellesmøte 4.4.2018. Det ble invitert til  å  sende inn skriftlige innspill. Medarbeiderne ble invitert til å sende innspill gjennom ledernettverket  for helseenhetene, hjemmetjenestene og helsehus 17.1.2018. Vi har i forkant av den politiske  behandlingen mottatt skriftlige innspill fra Trondheim seniorråd og Autismeforeningen samt muntlige  innspill fra KFU.  Planen ble sendt på innspillsrunde til aktuelle enheter i organisasjonen og til  arbeidstakerorganisasjonene i august 2018, med høringsfrist 14.9.2018. Rådmannen har holdt Klæbu  kommune orientert om arbeidet med rullering av planen og de har kommet med innspill til nytt  plandokument.  Etter behandling i KFU 23.10.18 ble planen  sendt på høring til brukerorganisasjoner, St. Olavs  hospital ved Samhandlingsavdelingen, Klæbu kommune og til interne enheter 29.10.2018 med  høringsfrist 19.11.18. Innspillene er innarbeidet i endelig plan.        22   
  7. UTFORDRINGER    ”Kommunen vil i større grad enn tidligere bidra til at innbyggerne, både individuelt og kollektivt,  blir i stand til å ta ansvar selv, gjøre egne valg og gjøre bruk av sine samlede ressurser.”  Kommuneplanens samfunnsdel 2009-2020 ( s.5)    Opptrappingsplan for habilitering og rehabilitering  Tidlig innsats og rehabilitering vil få stor betydning for helsesektorens bærekraft i årene som  kommer. Opptrappingsplan for habilitering og rehabilitering bekrefter de tidligere signalene fra  ​ ​ nasjonale myndigheter om at kommunene vil få et utvidet ansvar, og at dette særlig vil gjelde de  store diagnosegruppene. Planen baserer seg på Helsedirektoratets anbefalinger om ansvarsfordeling  mellom kommuner og spesialisthelsetjenesten:  Tilbud som bør ytes i kommunene  Tilbud som bør ytes i spesialisthelsetjenesten  Tilbud til pasienter og brukere med kroniske  Rehabilitering av særlig kompleks art, i akutte  sykdommer og tilstander innen de store  faser og ved betydelige endringer i  diagnosegruppene, f.eks.:   funksjonsnivå, f.eks. til pasienter med:    muskel- og skjelettsykdommer    progredierende nevrologiske tilstander   − −  livsstilssykdommer  – ved betydelige endringer og i akutte faser   −  lettere psykiske lidelser    nevrologiske tilstander som CP, hjerneslag  − −  diabetes  med komplekse utfall, spinalskade, traumatisk  − 23   
   kols og lungesykdommer   hodeskade   −  kreft   amputasjoner   − −  rehabilitering i senere fase innen hjerte- og   multitraumer   − − karsykdommer, herunder hjerneslag    sjeldne sykdommer og tilstander   −  rehabilitering ved mindre omfattende behov  − etter ortopedisk behandling.   Videre anbefales at kommunene styrker  Tiltak fra spesialisthelsetjenesten må omfatte  tilbudet innen sansetap, læring og mestring og  både utredning, behandling, veiledning og  endring av levevaner  opplæring.  Helsedirektoratet 2015    Faglig sett er det et stort potensial til å utvide kommunens ansvar på dette området fordi habilitering  og rehabilitering handler om å mestre hverdagen der man bor, og det er kommunene som kan  realisere gevinsten av rehabiliteringsvirksomheten.   En viktig forutsetning for at denne overføringen av oppgaver skal lykkes er at tilbud i  spesialisthelsetjenesten ikke trappes ned før det er bygget opp i kommunene.   Trondheim kommune erfarer imidlertid at det foregår en nedtrapping i spesialisthelsetjenesten,  uavhengig av kommunens kapasitet. En rapport publisert av Helsedirektoratet nylig viser en gradvis  ​ ​ reduksjon i antall pasienter som har mottatt rehabilitering i spesialisthelsetjenesten. Tall fra SSB viser  ​ at antall mottakere av rehabilitering i institusjon i kommunene har vært tilnærmet stabilt siste år,  mens mottakere av rehabilitering utenfor institusjon har gått ned, etter tidligere å ha økt.  Helsedirektoratet har skjerpet inn kriteriene for behov for nødvendig spesialisthelsetjenester. Dette  ​ ​ reguleres blant annet gjennom refusjonssystemet i spesialisthelsetjenesten og helseforetakets  anbudssystem for de private rehabiliteringsinstitusjonene. Noen tilbud legges ned med henvising til  at de kommer inn under det kommunale ansvaret. I tillegg påvirkes ansvarsfordelingen av daglig  praksis og spesialisthelsetjenestene rett til å avgrense eget ansvar å definere når en pasient er  utskrivningsklar.  Det følger statlige stimuleringsmidler med opptrappingsplanen, men midlene samsvarer ikke med det  økende ansvaret. Trondheim kommune har mottatt i underkant av 3 mill. kroner i økte  rammeoverføringer og henholdsvis 3,55 og 4,25 mill kroner i tilskudd i 2017 og 2018.  Tilskuddsmidlene er begrenset til tre år (2017-2019). Dette bidrar til kompetanse- og  tjenesteutvikling, men ikke til kapasitetsøkning og drift over tid. Det er derfor en reell fare for at  ​ befolkningens samlede tilgang på habiliterings- og rehabiliteringstjenester svekkes i årene som  kommer.   Prioritering og kapasitet  Helsedirektoratets rapport om avklaring av oppgavefordeling mellom kommune- og  spesialisthelsetjenesten sier at det må utarbeides kriterier for prioritering innen rehabiliteringsfeltet,  ​ videre at prioritering av hvem som skal få hvilken rehabilitering i kommunen må underlegges klare  ​ tverrfaglige retningslinjer. Systematikken skal følge et lignende mønster som prioriteringene som  gjøres av henvisninger til spesialisthelsetjeneste (IS- 1947).  ​ Prioritering blir en stor utfordring i årene som kommer. Hovedutfordringen for kommunene er at  ​ ​ kommunen må frigjøre ressurser fra andre pressede områder for å styrke  rehabiliteringsvirksomheten. Tidligere utskriving fra sykehus, endringer i tjenester fra Klinikk for  ​ servicefunksjoner ved St. Olavs hospital  og redusert tilbud ved private rehabiliteringssenter får  direkte konsekvenser for de kommunale helsetjenestene. Ventetiden er for lang for noen tjenester,  særlig for personer med kronisk sykdom med behov for ergoterapi. Hos fysioterapeuter med  24   
  driftsavtale er ventetiden lang for personer med kronisk sykdom og svært lang for psykomotorisk  ​ fysioterapi på grunn av mangel på tilsvarende kompetanse i spesialisthelsetjenesten.   ​ Trondheim kommune har regulert rammene for (re)habiliteringstjenester i tråd med  befolkningsutviklingen. Kapasiteten er økt noe ut over dette innen hverdagsmestring og frisklivs- og  mestringstilbud. Vi har også arbeidet for å få mer ut av tilgjengelige ressurser gjennom  kompetanseoppbygging, bedre kapasitetsutnyttelse og utvikling av nye arbeidsformer.   Tidlig innsats og vurdering av behov  Forebygging og tidlig innsats er avgjørende for å unngå tap av selvstendighet og behov for helse- og  omsorgstjenester. Behov for habilitering og rehabilitering skal vurderes straks det avdekkes  sammensatte behov. Befolkningen skal oppleve at tilbudet er tilgjengelig. Kommunens tilbud er  ​​ fortsatt for dårlig kjent blant brukere og samarbeidspartnere, og tjenestene kan oppleves som  vilkårlige og fragmenterte.   Helse- og velferdskontorenes rolle som koordinerende enhet for habilitering og rehabilitering må  ​ ​ videreutvikles og synliggjøres bedre for innbyggerne.   Andelen personer i Trondheims befolkning som har fått tilbud om habilitering og rehabilitering har  ​ gått litt ned i foregående periode, kanskje med unntak av enkelttjenester som ergoterapi og  fysioterapi. Dette indikerer at behov ikke avdekkes godt nok.  En del mennesker mottar over mange år en serie enkelttiltak eller tjenester uten at tjenestene  samordnes. Mange er fullt i stand til å koordinere tjenestene selv, mens andre har behov for  koordinator og målrettet bistand for å unngå ytterligere tap av funksjon. Strategien  hverdagsmestring tar tak i disse utfordringene og systematiserer kartlegging og samarbeid.  ​ Implementering av tidlig innsats og hverdagsrehabilitering krever nytenkning, kompetanseutvikling  og innarbeiding av nye arbeidsmåter og samarbeidsformer. Dette må videreutvikles og målgruppen  bør utvides. Dette må komme etter hvert som tjenestene behersker arbeidsformen og økt kapasitet  kan finansieres. Det er også behov for å evaluere arbeidet underveis og skaffe seg mer kunnskap om  hvem som nyttiggjør seg tilbudet best. Samarbeid med forskningsmiljø blir derfor viktig.   Oversikt over behov for habilitering og rehabilitering  I de siste tiårene er tallet på brukere under 67 år som mottar omsorgstjenester nesten tredoblet  og utgjør snart 40 prosent av alle. Det er færre av de yngste eldre mellom 67 og 79 år som bruker  tjenestene, mens antallet brukere som er 80 år eller eldre har holdt seg stabilt, til tross for at  eldre utgjør en stadig større andel av befolkningen (Opptrappingsplanen, side 18).  ​   Majoriteten av brukere av Trondheim kommunes rehabiliteringstjenester er i dag over 67 år og  ​ ​ rehabilitering er et sentralt satsingsområde i Eldreplan 2016 - 2026.   ​ ​ Riktig dimensjonering av habiliterings- og rehabiliteringstjenester betinger tverrfaglig  vurderingskompetanse, systematisk behovsregistrering og IKT-verktøy. Vurderingskompetansen  handler om å vite hvordan man kan påvirke funksjon og selvstendighet gjennom ulike tiltak. Jo  bredere tverrfaglighet, jo flere løsningsmuligheter. Det handler også om å kunne avgjøre tidspunktet  ​ for intervensjon, f.eks. når det er nødvendig med tverrfaglig innsats.   ​ ​   Det er iverksatt et arbeid for å kvalitetssikre og systematisere behovsvurdering og koordinering.  Kartlegging av rehabiliteringsbehov vil gi grunnlag for å utarbeide retningslinjer for prioritering.    Dagens digitale fagsystemer er dårlig egnet til å registrere behov for tidlig innsats og rehabilitering.  Beslutningsgrunnlag for dimensjonering av tjenester blir derfor dårlig. Utbedring av denne  situasjonen betinger samarbeid mellom kommuner og statlige myndigheter. Det er særlig viktig å  25   
  utvikle styringsdata som viser oppgaveforskyvning mellom kommune- og spesialisthelsetjeneste.  Flere personer med kronisk sykdom og (lang)varige funksjonsnedsettelser  Tilbudet til personer med kronisk sykdom og langvarig funksjonsnedsettelse må utbedres.  Dette er  ​​ en mangfoldig målgruppe som har det til felles at de har tiltakende utfordringer med å mestre  hverdagen på grunn av medfødte eller senere ervervede skader eller kronisk sykdom.   Tjenestebehovet varierer mye over tid. Det svakeste leddet er i dag tidlig innsats. En arbeidsgruppe  har utarbeidet forslag til utbedringer, se rapporten Helhetlig pasientforløp i tidlig fase ved kronisk  ​ sykdom (nov. 2017). Denne rapporten må følges opp i kommende planperiode.  ​​ Råd, veiledning og opplæring er viktig for å ivareta mestringsevne og egen helse. Frisklivs- og lærings-  og mestringsvirksomheten er viktig i denne sammenheng. Olavsgården mestringshus blir et viktig  ​ ​ tilbud overfor disse målgruppene. En samlokalisering av flere tjenester og tilbud gir bedre  forutsetninger for  kompetanseutvikling, nye arbeidsmodeller, kapasitetsutnyttelse og utvidet  samarbeid med brukerorganisasjonene. Tverrfagligheten bør utvides for å ivareta flere målgrupper  og tverrfaglige team må settes sammen etter behov. Mange av de som mister tilbud i  spesialisthelsetjenesten vil kunne fanges opp gjennom dette tilbudet.  Kompetanse  Vurdering av behov krever tverrfaglighet og kompetanse. Vi jobber med videreutvikling av  kartleggingsverktøy og (re)habiliteringsforløp i koordinerende enhet og rehabiliteringstjenestene. De  ansattes observasjons- og vurderingskompetanse må styrkes slik at vi enda bedre sikrer at nytt eller  endret behov avdekkes så tidlig som mulig. En andel av personalet i våre rehabiliteringstilbud bør ha  etter- og videreutdanning innen rehabilitering og vi må sikre at vi jobber kunnskapsbasert og at  tiltakene våre er virkningsfulle. Vi er i ferd med å prøve ut en egen undersøkelse for å måle brukernes  opplevelse av kvalitet i døgnrehabilitering. Resultatet vil benyttes til kvalitetsforbedring.  I bo- og aktivitetstilbudene er det fokus på habilitering gjennom strategien utviklingsfremmende  tjenester. Også her er kartlegging, analyse, tiltak og evaluering sentrale kompetanser.   Samhandling  Samhandling med bruker og pårørende er helt avgjørende for å lykkes i en habiliterings- og  rehabiliteringsprosess. Dette er noe vi har stort fokus på, men allikevel ser vi at samhandlingen  svikter av og til. Vi må sikre innbyggerne informasjon om hvor de skal henvende ved behov for  habilitering og rehabilitering (koordinerende enhet). Den nye Pårørendeveilederen beskriver krav til  ​ ​ hvordan vi skal møte pårørende, og dette er noe vi jobber med.   “Godt samarbeid på tvers av tjenestenivåer er en forutsetning for et godt rehabiliteringstilbud.  Spesielt sårbar er overgangen fra opphold i spesialisthelsetjenesten til egen kommune, hvor  behov for videre rehabilitering må fanges opp og ivaretas.”  Fra opptrappingsplanen, side 5.  ​   Gode pasientforløp kjennetegnes av sammenheng, gode overganger mellom ulike nivå i  helsetjenesten og at riktig tjeneste settes inn til rett tid. Dette forutsetter at tjenestene har god  observasjons- og vurderingskompetanse og at de ulike aktørene samhandler på en hensiktsmessig  måte til det beste for brukeren. Veileder om oppfølging av personer med store og sammensatte  behov tydeliggjør at ledelsen har et særlig ansvar for å sikre dette. Trondheim kommune har  gjennom fagverktøyet helhetlig pasientforløp gode systemer som skal sikre overganger. Allikevel ser  ​ ​ vi at det svikter i samhandlingen med spesialisthelsetjenesten og internt i kommunen, for eksempel  når rutiner ikke følges eller ved mangel på kompetanseoverføring.  Det er påstartet et arbeid med  revisjon av avtaleverket som regulerer samhandlingen mellom kommunehelsetjenesten og  26   
  spesialisthelsetjenesten. Dette arbeidet må ta inn over seg dagens utfordringsbilde og sørge for at  avtaleverket blir enda mer presist slik at den praktiske samhandlingen blir enda bedre.  Forbedringspotensialet er stort for utvikling av nye samarbeidsformer med brukerorganisasjoner og  frivillig sektor innen tjenesteutvikling. Utfordringen er å ivareta alle på en likeverdig måte og nå fram  med informasjon. Informasjon om rehabilitering på kommunens nettsider er nylig utbedret.  Det er et stort mangfold av aktiviteter og tilbud i regi av brukerorganisasjoner og frivillige lag og  organisasjoner. Kommunen bør støtte opp under dette arbeidet. Nye former for dialog og samarbeid  bør utvikles.   Individuell plan (IP) og bruk av koordinator  Mennesker med behov for langvarige og koordinerte helse- og omsorgstjenester har rett til å få  utarbeidet individuell plan og kommunen skal tilby koordinator. Kommunalt råd for mennesker med  ​ funksjonsnedsettelse melder i sitt innspill til planen at bruk av ulike begrep forvirrer: koordinator,  primærkontakt og kontaktperson.  I denne temaplanen handler begrepet koordinator om en  rettighet regulert i Forskrift om habilitering, rehabilitering, individuell plan og koordinator.  ​ ​ En IP er brukerens plan og et verktøy for brukermedvirkning. Bruken av IP og koordinator er  ​ fortsatt lav og signaler fra brukere og medarbeidere tyder på at terskelen er høy for å utløse disse  rettighetene. Kvaliteten på IP kan også være dårlig. Kompetansen på og formålet med bruk av  koordinator og IP bør derfor styrkes.  Det bør vurderes om helseplattformen og helhetlig pasientforløp (HPH) kan utvikles slik at IP blir en  naturlig del av planleggingen og  samhandlingen med brukeren. Fokus for kommende planperiode  må bli å sikre reell brukermedvirkning i alle forløp og at alle som ønsker det får en koordinator  og/eller individuell plan i tråd med rettighetene.  Frihets- og velferdsteknologi og tekniske hjelpemidler  Frihets- og velferdsteknologi vil få stor betydning for personer med behov for habilitering og  rehabilitering. Det er viktig at kommunen prioriterer utvikling av teknologi som støtter opp under  brukernes selvstendighet og mestring og som kan øke mulighetene for sosial deltakelse og  samhandling.   Kommunens ansvar for tekniske hjelpemidler er en del av kommunens ansvar for habilitering og  rehabilitering. Behov for spesialhjelpemidler påvirkes av den universelle utformingen av produkter i  markedet, ikke minst innen IKT.   Det vurderes å overføre mer eller hele ansvaret for hjelpemiddelformidlingen til kommunen.  Det er  ​ ​ et stort potensial for forenkling og digitalisering i forvaltning av hjelpemidler. Et utvidet kommunalt  ansvar vil også by på store organisatoriske, administrative og økonomisk utfordringer. Se mer om  dette i arkivsak 17/7231, pol. sak 103/17.  ​ ​ Arbeid og meningsfull aktivitet  “Arbeid er et viktig bidrag til hverdagsmestring og livskvalitet for personer som har store  ressurser, men som ikke får utnyttet sitt potensiale.  Det er et tragisk paradoks at de personene  som behøver minst tilrettelegging, ofte er mest misforstått og får minst hjelp for å komme i en  ordinær jobb.  Resultatet er at mange ender opp med alvorlige tilleggslidelser, isolasjon, og  uføretrygd.”    (utdrag fra Autismeforeningens innspill til planen)  Habilitering og rehabilitering skal bidra til tilhørighet og deltakelse sosialt og i samfunnet. Sosial  ​ ​ ​ isolasjon øker risikoen for tiltakende funksjonsnedsettelser. Man må derfor være særlig oppmerksom  ​ 27   
  dersom funksjonsnedsettelsen er av en slik karakter at sosial deltakelse blir utfordrende. Dette  gjelder både personer i yrkesaktiv alder og eldre. Kartlegging av behov knyttet til arbeid, aktivitet og  ​ sosial deltakelse skal derfor vektlegges i behovskartleggingen. Her blir samarbeid mellom helsesektor  ​ og andre sektorer viktig.  Som studieby opplever Trondheim kommune utfordringer knyttet til ivaretakelse av studenter med  behov for helse- og omsorgstjenester. Studentene får beskjed om studieplass sent og kommer  flyttende til byen like før studiestart.  Flere av studentene har behov for omfattende tjenester som  ​ krever samhandling mellom kommunen, studiested og NAV. Mange av studentene ønsker BPA.   Personer i yrkesaktiv alder har ofte et mål knyttet til arbeid, og det er en stor utfordring å bidra til at  flest mulig personer med kronisk sykdom og varige funksjonsnedsettelser fortsetter eller inkluderes i  arbeidslivet.  Inntektsgivende arbeid er primært NAVs ansvar, men kommunehelsetjenesten må ta  sin del av ansvaret og samarbeider med NAV og arbeidsgivere i de tilfeller tjenestemottakere har en  målsetting om å fortsette eller komme ut i arbeid. Andelen personer med funksjonsnedsettelser  (20-64 år) i inntektsgivende arbeid i Norge er lav sammenlignet med andre europeiske land, og  utviklingen går feil vei. I 2014 var 52,3% av personer med funksjonsnedsettelser i inntektsgivende  arbeid i Norge, mot 56,6% i Sverige, 59,7 % i Tyskland og 70,4% i Sveits. ( forskning.no 15.12.2017)  ​ ​   Brukerstyrt personlig assistanse (BPA)  I en brukerundersøkelse om BPA våren 2017 kom det fram noen områder brukerne er mindre  fornøyd med:  ● de har ikke fått god nok informasjon fra saksbehandlerne om BPA  ● de synes ikke at saksbehandler har god nok kunnskap om BPA  ● brukernes påvirkningsmulighet under saksbehandlingsprosessen  ● trygghet på at saksbehandler koordinerer tjenestene på en god måte  Det er i ettertid vært jobbet med utbedring av informasjon om ordningen på kommunens nettsider  ​ og rutinen for saksbehandling er endret i tråd med fylkesmannen merknad i et tilsyn i 2015. Helse- og  28   
  velferdskontorene må sikre at ansatte er kjent med rutiner og har tilstrekkelig kunnskap om  ordningen.  Bolig  For unge personer med funksjonsnedsettelser kan det være en utfordring å finne en egnet bolig og  flytte for seg selv. I dagens private boligmarked er det imidlertid blitt flere boliger med  livsløpsstandard/universell utforming og heis i bygget. Husbanken har gode ordninger for startlån og  tilskudd til kjøp av bolig, bostøtte og tilskudd for utbedring av bolig. Enhet for ergoterapitjenester  bistår med funksjonsvurdering, og anbefalinger for tilrettelegging.  Personer som på grunn av økonomiske, helsemessige eller sosiale forhold ikke er i stand til å skaffe  seg bolig selv, eller med hjelp fra andre, kan søke om leie av kommunal bolig. Kommunen har både  ordinære utleieboliger og boliger med tilgjengelige omsorgstjenester. Personer som leier kommunal  bolig og som har behov for spesiell tilrettelegging/ombygging av boligen kan få bistand fra  kommunen til dette.      29   
  8. HANDLINGSPLAN  Satsingsområder og tiltak vil evalueres fortløpende i planperioden, blant annet gjennom det årlige  arbeidet med handlings- og økonomiplan. Planens handlingsdel må sees i sammenheng med  periodemål og resultatindikatorer i handlings- og økonomiplan.   Strategiske hovedgrep fra kommuneplanens samfunnsdel legges til grunn: mestring, samhandling,  ​ samarbeid og samordning, medvirkning, kommunikasjon, ressursstyring og kompetanseutvikling.  ​ Det bør legges til grunn at innbyggernes behov for tjenester kan påvirkes gjennom tidlig identifisering  av behov og målrettet og strukturert innsats.  Satsingsområder og tiltak  Satsingsområdene tar utgangspunkt i utfordringene som er beskrevet i planen:  8.1 Oversikt over behov for habilitering og rehabilitering  ● Prosjektet Opptrapping og utvikling av habiliterings- og rehabiliteringsvirksomheten i  ​ Trondheim kommune  videreføres. Det inkluderer kompetanse- og kvalitetsutvikling,  ​ registrering og rapportering av styringsdata.   ○ Ansvar: rådmannen i samarbeid med prosjektledelse i Helse- og velferdskontor    ● Kartlegging av behov skal inkludere arbeid, aktivitet og sosial deltakelse.  ○ Ansvar: Alle som kartlegger rehabiliteringsbehov og utarbeider pasientforløp    ● Styringsdata om habilitering og rehabilitering analyseres kvartalsvis.  ○ Ansvar: rådmannen, Enhet for service og internkontroll og Helse- og  velferdskontor/koordinerende enhet    ● Trondheim kommune samarbeider med statlige myndigheter for å oppnå bedre kvalitet på  eksisterende styringsdata i nasjonale register.  ○ Ansvar: rådmannen  ● Ledelse: Tverrfaglig teamarbeid og helhetlig tilnærming innebærer at tjenester fra ulike  enheter virker sammen til det beste for bruker. Det må stilles krav til tydelig og god ledelse  på alle nivå.    Eventuelle kostnader: Innenfor enhetenes rammer og eventuelt tildelte tilskudds-/prosjektmidler.  ​   8.2 Kompetanse, tjeneste- og kvalitetsutvikling  ● Brukererfaringer skal vektlegges i kvalitetsarbeidet. Det er tatt i bruk en egen  brukerundersøkelse for evaluering av døgnrehabilitering.   ○ Ansvar: rådmannen, Enhet for service og internkontroll og utøvende enheter    ● Kompetanse- og tjenesteutvikling i rehabiliteringstjenestene gjennom bruk av verktøyet  helhetlig pasientforløp(HPF) og rehabiliteringsnettverket.  ○ Ansvar: rådmannen og aktuelle enheter    ● Utvikling av rutiner som sikrer at rehabiliteringsbehov kartlegges før vedtak om  kompenserende tiltak vedtas.  ○ Ansvar: Helse- og velferdskontor/koordinerende enhet og øvrige enheter    30   
  ● Opptrapping av habiliterings- og rehabiliteringstilbudet vurderes årlig i budsjettsammenheng  med utgangspunkt i utviklingstendenser og styringsinformasjon.  ○ Ansvar: rådmannen i samarbeid med enhetene    ● Olavsgården mestringshus utvikles som senter for dagrehabilitering, lærings- og  mestringsvirksomhet og samhandling med brukerorganisasjonene.   ○ Ansvar: Arbeidet er organisert som et prosjekt med styringsgruppe og ledes av  enhetsleder ved mestringshuset.     ● Målgruppene for tidlig innsats og hverdagsrehabilitering utvides gradvis.  ○ Ansvar og samarbeid: styringsgruppe og lokale prosjektgrupper    ● Satsning på arbeid for brukere i bo- og aktivitetstilbudene: Bredding av prosjektet “Aktiv i  bedrift” som er satt i stand gjennom samarbeid mellom Byåsen bo- og aktivitetstilbud og  blant andre Sverresborg folkemuseum. I tillegg deltakelse i et nasjonalt prosjekt “Helt med”  som skal skape arbeidsplasser i McDonalds og Scandic-kjeden.   ○ Ansvar: bo- og aktivitetstilbudene i samarbeid med rådmannen    ● Kompetanseheving blant ansatte i Alternativ supplerende kommunikasjon (ASK).  Kommunikasjonsverktøy for personer med liten eller ingen tale. Byomfattende prosjekt ledet  ​​ av Heimdal bo- og aktivitetstilbud.   ○ Ansvar: involverte enheter i samarbeid med rådmannen    ● Kompetansepakken “Boa-skolen” for alle ansatte i bo- og aktivitetstilbudene. Styrken med  kurset er at det er egne ansatte som lærer bort sine ferdigheter.   ○ Ansvar: bo- og aktivitetstilbudene i samarbeid med rådmannen    ● Kompetanseutvikling i bruk av velferdsteknologi i bo- og aktivitetstilbudene i samarbeid med  NTNU. Målet er at brukerne skal få et mer selvstendig liv.  ○ Ansvar: bo- og aktivitetstilbudene i samarbeid med rådmannen    ● Fagmiljøene i Trondheim og Klæbu integreres i kompetanse- og tjenesteutvikling.  ○ Ansvar: enhetslederne  ● Økt kompetanse når det gjelder observasjon og kartlegging er en forutsetning for ønsket  kvalitetsutvikling.   ○ Ansvar: enhetsledelse  ● I etterutdanning skal relasjons- og samhandlingskompetanse vektlegges.  ○ Ansvar: enhetsledelse      Eventuelle kostnader: Innenfor enhetenes rammer og eventuelt tildelte tilskudds-/prosjektmidler.  ​   8.3 Kronisk sykdom og (lang)varige funksjonsnedsettelser  ● Oppfølging av anbefalingene i rapporten Helhetlig pasientforløp i tidlig fase ved kronisk  ​ sykdom (nov. 2017) integreres i Prosjekt Opptrapping og utvikling av habiliterings- og  ​​​ ​ rehabiliteringsvirksomheten i Trondheim kommune.   ​ ○ Ansvar: rådmannen sammen med prosjektgruppe og styringsgruppe     31   
  Eventuelle kostnader: Innenfor enhetenes rammer og eventuelt tildelte tilskudds-/prosjektmidler.  ​   8.4 Samhandling   ● Helse og velferd  skal utvikle dialogen med brukerorganisasjonene gjennom å prøve ut åpne  møter/workshops om tema som er av felles interesse. Aktuelle tema kan være  brukermedvirkning,opplæring og forventninger til brukerrepresentanter,  habilitering/rehabilitering, individuell plan.  ○ Ansvar: rådmannen i samarbeid med brukerorganisasjonene     ● Brukerundersøkelser benyttes til å vurdere om vi lykkes i samhandlingen med bruker og  pårørende.  ○ Ansvar: rådmannen, Enhet for service og internkontroll og enhetene    ● Prosjektet “Brukerstemmen” i samarbeid mellom bo- og aktivitetstilbudene og  NTNU/vernepleierutdanningen som blant annet handler om å få fram brukernes reelle  opplevelser av tjenestene gjennom brukerundersøkelser.   ○ Ansvar: rådmannen og bo- og aktivitetstilbudene    ● Veileder om pårørende i helse- og omsorgstjenesten gjennomgås i alle brukerråd.  ○ Ansvar: rådmannen og enhetene    ● Alle enheter skal ha rutiner som sikrer at barn som pårørende blir ivaretatt.  ○ Ansvar: rådmannen, Enhet for service og internkontroll og enhetene    ● Samarbeid med pårørende er satt i system på alle tjenesteområder.  ○ Ansvar: rådmannen, Enhet for service og internkontroll og enhetene    ● Det utvikles et lærings- og mestringstilbud for pårørende til personer med store og  sammensatte behov.  ○ Ansvar: Olavsgården mestringshus    ● Olavsgården mestringshus utvikles som arena for samhandling med brukerorganisasjoner.  Det legges til rette for utlån av lokaler og mulighet for lån av kontorplasser.  ○ Ansvar: Olavsgården mestringshus    ● Faste møtefora innen tidlig innsats og hverdagsrehabilitering, rehabiliteringsnettverk og  lærings- og mestringsnettverk styrker samhandlingen mellom enheter internt i kommunen.  ○ Ansvar: rådmannen og enhetene     ● Utvikle en tydeligere avklaring av oppgave- og ansvarsfordeling mellom kommune og  spesialisthelsetjeneste gjennom etablerte samarbeidsorgan, samarbeidsplaner og -avtaler.  ○ Ansvar: rådmannen    Eventuelle kostnader: Innenfor enhetenes rammer og eventuelt tildelte tilskudds-/prosjektmidler.  ​ 32   
    8.5 Individuell plan (IP) og koordinator  ● Andelen brukere med IP og koordinator skal økes blant annet gjennom arbeidet med  kompetanseutvikling i koordinerende enhet.  ○ Ansvar og samarbeid: rådmannen i samarbeid med koordinerende enhet og  tjenesteapparatet.    ● IP og koordinator tas i bruk for nye målgrupper med behov for samordning og forutsigbarhet  i tjenestetilbudet.   ○ Ansvar og samarbeid: rådmannen i samarbeid med koordinerende enhet og øvrige  enheter.    ● Trondheim kommune bidrar til å utvikle digitale verktøy som forenkler og styrker  samhandling med brukeren, herunder digitalt verktøy for bruk av individuell plan og  ivaretakelse av koordinatorrollen.  ○ Ansvar: rådmannen     Eventuelle kostnader: Innenfor enhetenes rammer og eventuelt tildelte tilskudds-/prosjektmidler.  ​ Styrking av helse- og velferdskontorene/koordinerende enhet må vurderes da de tillegges et utvidet  ansvar for koordinatorrollen i forbindelse med nye brukergrupper.              33   
  9. VIKTIGE STYRINGSDOKUMENTER  1. Lov om kommunale helse- og omsorgstjenester (2011)  ​ 2. Forskrift om habilitering, rehabilitering, individuell plan og koordinator. (2011)  ​ 3. Veileder for habilitering, rehabilitering individuell plan og koordinator. Helsedirektoratet  ​ 2018.   4. Opptrappingsplan for habilitering og rehabilitering. Særtrykk til Prop. 1 S (2016–2017)  ​ 5. Lov om endringer i helselovgivningen. Prop.71 L (2016-2017).  ​ 6. Lov om likestilling og forbud mot diskriminering. (2017)   ​ 7. Veileder om oppfølging av personer med store og sammensatte behov. Helsedirektoratet  ​ 2018.  8. Veileder om pårørende i helse- og omsorgstjenesten. Helsedirektoratet 2018.   ​ 9. Forskrift om fastlegeordning i kommunene (2012, sist endret i 2018)  ​ 10. Forskrift om funksjons- og kvalitetskrav for fysioterapeuter med kommunaldriftsavtale (2017)  ​ 11. Rehabilitering i spesialisthelsetjenesten. Helsedirektoratet 2018.  ​ 12. Utvikling av kvalitetsindikatorer for kommunal døgnrehabilitering. Helsedirektoratet 2018.  ​ 13. Helhetlig pasientforløp i tidlig fase ved kronisk sykdom. Rapport, Trondheim kommune 2017  ​ 14. Eldreplan 2016-2026, Trondheim kommune.  ​ 15. Temaplan Psykisk helse og rus 2017-2020, Trondheim kommune.  ​ 16. En bedre hverdag for alle. Utviklingsfremmende helse- og omsorgstjenester 2015-2018,  ​ Trondheim kommune.  17. Plan for habiliteringstjenester barn og unge 2015-2018, Trondheim kommune.  ​ 18. Strategi 2030 Helse Midt-Norge RHF   ​ 19. Regional utviklingsplan 2019-2022 Helse Midt-Norge RHF 2018  ​ 20. Utviklingsplan 2019-2035 St. Olavs hospital 2018  ​ 21. Rehabilitering i Midt-Norge  Prosjektrapport utarbeidet i samarbeid mellom KS og Helse  ​ Midt-Norge 2014.  22. Samhandlingsreformen - Rett behandling – på rett sted –til rett tid. St.meld. nr. 47  ​ (2008-2009)  23. Morgendagens omsorg. Meld. St. 29 (2012–2013)  ​ 24. Prioriteringsveileder - habilitering av voksne i spesialisthelsetjenesten 2015   ​ 25. Avklaring av ansvars- og oppgavedeling mellom kommunene og spesialisthelsetjenesten på  rehabiliteringsområdet. Helsedirektoratet 2012.  ​​​ 26. Nasjonal hjernehelsestrategi (2018–2024). Helse- og omsorgsdepartementet 2017.  ​ 27. Nasjonal faglig retningslinje for behandling og rehabilitering ved hjerneslag.  ​ Helsedirektoratet 2017.  28. Nasjonale faglige retningslinjer for diagnostikk, attakk og sykdomsmodifiserende behandling  av multippel sklerose. Helsedirektoratet 2017.  ​ 29. Riksrevisjonens undersøkelse om rehabilitering innen helsetjenesten Dokument 3:11  ​ (2011-2012)   30. Undersøkelse om rehabilitering i kommunene – erfaringer med tilbud gitt i pasientens  hjem/vante miljø IS-0365, Helsedirektoratet 2012.  ​ 31. Effekt av rehabilitering på deltaking sosialt og i samfunnet. Nasjonalt kunnskapssenter for  ​ helsetjenesten 2009.       34   
  VEDLEGG   Protokoller fra politisk behandling    35   
                          36   
        37   
        38   
    39   
