      Folket, kunsten og byen mot 2030  Handlingsprogram 2020-2023      Vedtatt i bystyret 30.09.2020                   
2      Innhold    1.Hovedmål og strategier 3  Kunst og kultur skal være en bærende kraft i utviklingen av Trondheim fram mot  2030. 3  Forskningsbasert kunnskap  - kunnskapsbasert handling 4  Strategisk samarbeid og økt medvirkning 5  Internasjonalisering 5  Bærekraftig samfunnsutvikling: Byutvikling, deltakelse og fellesskap 5  2.Folket - Kultur for alle 6  Innbyggernes vilkår: Arenaer og tilbud i bydelene 7  Innbyggernes vilkår: Arenaer og tilbud i sentrum 7  Digital kartfestet arenaoversikt 8  Barn og unges tilbud i nærmiljøet 8  Kulturarven som ressurs 9  Kultur som brobygger for identitet og mangfold hele livet 10  3.Kunsten - Kultur for kunst 11  Relevante og forutsigbare tilskuddsordninger. 12  Produksjons- og visningslokaler for kunst 12  Komme i posisjon for nasjonale midler 13  God lokalisering av nytt bygg: Museum for kunst og design 14  Opprusting av Olavshallen og bedre tilrettelegging for TSO 14  Videreutvikle kommunens satsing på kunst i offentlige rom 14  Kultur som næring 15  4.Byen - Kultur som drivkraft 16  Kulturplanlegging integrert i by- og områdeutviklingen 16  2030-jubileet, kunnskap, folkefest og varige verdier 17  Den internasjonale kulturbyen 17  Arrangementsstrategi 18        Folket, kunsten og byen: Handlingsprogram 2020-2023   
3  1.Hovedmål og strategier  Kunst og kultur skal være en bærende kraft i utviklingen av Trondheim  fram mot 2030.  Handlingsprogrammet for kunst, kultur og kulturarenaer 2020-2023 bygger på bystyrets vedtak i  Kommunedelplan for kunst og kultur 2019-2030, sak 123/19 og Kommunedelplan for kulturarenaer  ​ ​ 2012-2024, sak 3/13. I handlingsprogrammet omgjøres mål og intensjoner i de to planene til aktive  ​ ​ tiltak for fireårsperioden fra 2020-2023, og synliggjør hva som skal prioriteres i perioden.     Kommunedelplanen for kunst og kultur har tre perspektiver: Folket, Kunsten og Byen.  Handlingsprogrammet er organisert på samme måte, og følger opp delmålene under hver av disse  områdene.    Kunst og kultur - en bærende kraft i utviklingen av Trondheim fram mot 2030  FOLKET   KUNSTEN  BYEN   Kultur for alle  Kultur for kunst  Kultur som drivkraft  1. Innbyggerne skal ha gode  1. Kunsten og kulturen skal  1. Kunst og kultur skal være en  vilkår for å kunne delta aktivt i  være fri, uavhengig og  overordnet del av by- og  et bredt og mangfoldig kunst-  selvstendig  samfunnsutviklingen  og kulturliv  2. Trondheim skal ha aktive,  2. Kunst, kultur og kulturarv  2. Barn og unge skal ha et  attraktive og fremragende  skal prege Trondheim  helhetlig kunst- og kulturtilbud   kunst- og kulturmiljø  3. Trondheim skal ha en sterk  3. Kulturarven skal være en  3. Trondheim skal ha gode  posisjon som kulturelt  ressurs for framtida  vilkår for produksjon og  knutepunkt   presentasjon av profesjonell  4. Kunst og kultur skal bidra til  4. Trondheim skal ha en  kunst og kultur   en inkluderende, mangfoldig   sentral rolle i det nasjonale  og bærekraftig by  4. Kunst- og kulturmiljøene  tusenårsjubileet i 2030  skal styrkes gjennom kunnskap  5. Kunst og kultur skal være  5. Trondheim skal være en  og samarbeid  kilde til livslang læring  internasjonalt attraktiv kunst-  5. Kulturnæringene skal være  og kulturby  konkurransedyktige og  bærekraftige     Handlingsprogrammet for kunst og kultur 2020-2023 er kommunens viktigste redskap for å  videreutvikle kunst- og kulturområdet i Trondheim. Byen har mange kulturarbeidere, kunstnere,  institusjoner og organisasjoner som til sammen bidrar til et bredt kunst- og kulturtilbud på høyt nivå.  Tilbudene i kunst- og kulturbyen engasjerer, utfordrer og trekker til seg publikum fra hele regionen.  Folket, kunsten og byen: Handlingsprogram 2020-2023   
4  En rekke kunstnere setter byen på kartet nasjonalt og internasjonalt, og gjennom  handlingsprogrammet vil kommunen gjøre sitt for å spille på lag med aktørene. I arbeidet med å  fremme kunsten og kulturens vilkår i Trondheim vil kommunen verdsette og bidra til et fritt og  uavhengig kunstfelt, og gi gode vilkår for det allmenne og frivillige kulturlivet.  Samtidig er Trondheim kommune nødt til å prioritere. Handlingsprogrammet 2020-2023 skal bidra til  prioriteringen. For perioden 2024-2027 skal det utarbeides nytt handlingsprogram.   Kunst og kultur har en sentral samfunnsrolle og representerer det limet som binder oss sammen.  Gjennom kommunale tilbud supplert med aktivitet i regi av organiserte frivillige og gode amatører  innen alle sjangre, forebygges utenforskap og styrkes følelsen av å høre til. Å anerkjenne og se  betydningen av det frivillige kultur- og samfunnsarbeidet er viktig. Kommunen skal være med og  hjelpe initiativene fram til målene, enten det er med rådgiving, økonomisk støtte , gode produksjons-  og øvelokaler, eller tilgang til hensiktsmessige arenaer.   Både Kommunedelplan for kunst og kultur og Kommunedelplan for kulturarenaer har mål om å sikre  gode arenaer og lokaler for kulturaktiviteter i bydelene, men illustrerer samtidig utfordringene med  å nå disse målene. Etterhvert som byen vokser må kommunen planlegge for god bærekraft og sikre  at vesentlige aktiviteter kan foregå i bydelenes sentrum. Samtidig vil hverdagsarenaer for det lokale  kulturtilbudet oftest bli lagt til bygg som har et annet hovedformål.    Planleggingen fram mot Nasjonaljubileet i 2030 starter nå, og her vil Trondheim ta en sentral rolle.  Byen har en helt spesiell posisjon i norsk historie, og den skal løftes fram og feires. Samtidig må en  fremtidsrettet by preges av samtidskunst, arkitektur, design og ny teknologi. I årene som kommer  blir det satset på nasjonale bygg som museum for kunst og design, og Olavshallen vil bli rehabilitert.   Det finnes aktører fra alle deler av verdikjeden for kreative næringer i Trondheim, fra utdanning og  utvikling, via det å skape, produsere, til å formidle, oppleve og bevare. Kommunen skal bidra til å  løfte fram og gi kulturnæringene økt synlighet.   Kommunedelplan for kunst og kultur peker på fire strategiske grep for å nå målene: Kunnskap,  samarbeid, internasjonalisering og bærekraft.   Forskningsbasert kunnskap  - kunnskapsbasert handling  Kunnskap er Trondheims fundament og fortrinn. Trondheim kommune vil bruke forskning til å øke  kunnskapen om hvordan kommunen best kan tilrettelegge for kunsten og kulturens vilkår.  Kunst og  kultur skal også bidra til å nå kommunens mål som kunnskaps- og universitetsby.     Aktivt bestille og etablere relevante forskningsprosjekter, og søke finansiering til disse  Kommunen vil etablere et forskningsprosjekt om tilskuddsordningene, som skal bidra til å gjøre  tildelingene på kunstfeltet mest mulig kunnskapsbasert og treffsikker med tanke på å nå  kommunens mål med ordningene.  Biblioteket har nylig deltatt i forskningsprosjekt om bibliotek som  integreringsarena, og vil nå gå videre med nytt prosjekt om Bibliotek som samfunnsaktør, bl a som  felles  møteplass i bydelene.     Tilgjengeliggjøre og spre relevante forskningsresultater. Kommunen deltar i, og initierer forskning  ​ og evalueringer og følgeforskningsprosjekter flere steder innen kulturfeltet. Det er viktig at flere får  del i relevant kunnskap fra prosjektene, som f eks prosjektet Kulturtilbud for inkludering av seniorer  ​ med innvandrerbakgrunn.   ​ Folket, kunsten og byen: Handlingsprogram 2020-2023   
5  Strategisk samarbeid og økt medvirkning   Samarbeidet med og mellom aktører innen fritidskulturlivet, profesjonell kunst og kultur og  kunnskapsmiljøene, styrker Trondheim som kunst- og kulturby. Kommunen vil tilrettelegge for slikt  samarbeid.      Initiere en samarbeidsplattform på kulturfeltet   For å videreutvikle strategiske samarbeid og partnerskap må kommunen etablere en felles plattform  der sammenslutninger og enkeltaktører på kunstfeltet kan delta i drøfting og medvirkning.  Samtidig  skal samarbeidet for å støtte og anerkjenne fritidskulturlivet fortsette.    Forsterke det strategiske samarbeidet med departementet, fylkeskommunen og andre   Kommunen skal arbeide for at kunst- og kulturfeltet i Trondheim samlet oppnår mer støtte gjennom  strategiske samarbeid med andre, som f eks. Trøndelag fylkeskommune og Kulturrådet.  Regional strategi Film og øvrige audiovisuelle uttrykk 2016-2025 ble vedtatt av Nord- og  ​ Sør-Trøndelag fylkeskommuner og bystyret i Trondheim kommune sak 148/15. Trondheim kommune  ​ ​ ​ vil være pådriver for å få en handlingsplan vedtatt.     Styrke samarbeidet for å oppnå bedre prioritering av arenaer for kunst og kultur  Trondheim kommune skal bedre det interne samarbeidet mellom kulturområdet og andre  virksomhetsområder i arbeidet med utvikling av arenaer for kunst og kultur. Formålet er å sikre areal  og tilrettelegge for gode og synlige lokaler, når nye bydeler utvikles eller eksisterende områder  omformes.   Internasjonalisering   Internasjonalt samarbeid på kulturfeltet høyner kvaliteten og gir byens innbyggere og  kunstnere  mulighet for nye impulser og opplevelser. Trondheim har alle kjennetegn på en internasjonal by,  med et velrennomert universitet, et internasjonalt forskningsmiljø på nobelprisnivå, og en jazzlinje  ved universitetet som har gitt byen kritikerroste solister og ensembler.    Øke kompetanse på internasjonalt arbeid.  Institusjoner, ensembler og enkeltkunstnere i Trondheim har allerede etablert viktige internasjonale  kontakter. Kommunen vil legge til rette for å styrke deltakelsen i internasjonale nettverk og  prosjekter gjennom at større deler av kulturfeltet får økt kompetanse i internasjonalt arbeid.    Anerkjenne, promotere og støtte prosjekter som gir økt internasjonal kontakt  Trondheim kommune skal ved hjelp av tilskuddsordninger og samarbeid med andre bidragsytere  legge til rette for økt internasjonal kontakt. Kommunen skal løfte fram og promotere byens kunst og  kulturaktører.    Synliggjøre Trondheim internasjonalt som historisk og moderne kunst-og kulturby   Internasjonal anerkjennelse for kulturprosjekter inkludert matkultur, har satt byen og regionen på  kartet. Fram mot nasjonaljubileet i 2030 ligger det til rette for økt nasjonal og internasjonal  markedsføring av bredden i byens kunst- og kulturtilbud.  Bærekraftig samfunnsutvikling: Byutvikling, deltakelse og fellesskap  Kommunedelplanen for kunst og kultur peker på bærekraftsmål som er særlig relevante for kunst-  og kulturområdet. En bærekraftig byplanlegging må også omfatte arenaer for kunst og kultur. Kunst  Folket, kunsten og byen: Handlingsprogram 2020-2023   
6  og kultur er meningsgivende aktiviteter som kan omfatte alle, og bidra i det holdningsskapende  arbeidet.                       Integrere og prioritere kunst og kultur i planarbeidet for større områder og lokale sentrum   Når større områder og lokale sentrum skal utvikles til gode og bærekraftige bo- og leveområder i  framtida, må arenaer for kunst,  kultur og kulturnæringer ivaretas i planleggingen på linje med andre  hensyn. Områdeutvikling er en vedtatt satsing for Saupstad, Nyhavna, Sluppen, Elgeseter, Granåsen  ​ og Midtbyen. Planer for lokale sentrum utvikles i følgende prioriterte bydeler: Heimdal, Ranheim,  ​ Valentinlyst og Flatåsen.     Anerkjenne initiativ fra lag og foreninger og bidra med råd og støtte til gjennomføring av  egendefinerte kulturtiltak   Dersom mangfoldet skal komme til uttrykk, er det nødvendig å anerkjenne og gi praktisk støtte til  initiativ som kommer fra frivillige organisasjoner, og bidra til ulike minoritetsgruppers egendefinerte  tiltak.  Kulturtiltak skal kunne utvikles på innbyggernes egne premisser.     Legge til rette for økt deltakelse fra minoriteter i alle aldre   Opplevelsen av fellesskap er en viktig forutsetningen for at personer med innvandrerbakgrunn,  uansett  alder, skal kunne kjenne seg sterke og trygge i et nytt land. Bibliotekene og kulturenheten  har utviklet et bredt spekter av tilbud der det legges til rette for inkludering og mangfold.  Frivilligsentraler og organisasjoner gjennomfører språkkafeer og introduksjon til kultur og  samfunnsspørsmål. Fritidsverter i samarbeid med frivillige vil bli utredet som metode.  2.Folket - Kultur for alle  Vedtatte mål fra Kommunedelplanen for kunst og kultur  FOLKET  - Kultur for alle  1. Innbyggerne skal ha gode vilkår for å kunne delta aktivt i et bredt og mangfoldig kunst- og  kulturliv  2. Barn og unge skal ha et helhetlig kunst- og kulturtilbud   3. Kulturarven skal være en ressurs for framtida  4. Kunst og kultur skal bidra til en inkluderende, mangfoldig og bærekraftig by  5. Kunst og kultur skal være kilde til livslang læring    Vedtatte satsingsområder fra Kommunedelplanen for kulturarenaer  Satsingsområde 2: Bydelene  Folket, kunsten og byen: Handlingsprogram 2020-2023   
7  Satsingsområde 3: Attraktiv midtby    Kunst og kultur har en verdi i seg selv, men har også en nytteverdi for samfunnet. Kunst og kultur  styrker fellesskapet, forebygger utenforskap og kan bidra til å utjevne forskjeller mellom folk.  Kommunen skal legge til rette gjennom å sørge for god tilgang på arenaer for egenaktivitet og for  opplevelser, både i bydelene og i sentrum. Barn og unge må få tilbud i sitt nærmiljø. Kulturtilbudene  skal imøtekomme innbyggernes behov gjennom hele livet.   Innbyggernes vilkår: Arenaer og tilbud i bydelene  I perioden 2020-2023 vil Trondheim kommune  ➔ Fullføre istandsetting av “rødbygget” på gamle Breidablikk skole   ➔ Avklare bibliotekstruktur, flytting av biblioteket på Heimdal og evt nytt bibliotek på Tiller  ➔ Øke bemanningen i bibliotekene opp mot gjennomsnittet for de store byene  ➔ Videreutvikle Blisterhaugen som grønt fellesområde på Saupstad  ➔ Tilrettelegge universell utforming - heis - kulturhuset i Klæbu  ➔ Vurdere arenaer for kunst og kultur i lokale sentrum i bydelene ved oppstart av nye  planprosesser   ➔ Sikre arealer til fritidsklubb og til egenorganisert aktivitet for ungdom i alle bydeler  ➔ Innføre en ordning etter mal fra Oslo hvor alle kommunale bygg som blir stående tomme  skal vurderes om de midlertidig kan tas i bruk til kulturformål for å sikre bruk og gi tilgang  til rimelige lokaler  ➔ Sikre at det blir lettere å gjennomføre små arrangement i parker og andre offentlige rom  gjennom å etablere små scener og sikre tilgang til strøm  ➔ Invitere lokale kunst- og kulturaktører til dialog i utforming av bydelene    En rekke arenaer er under utvikling, bl a rødbygget ved gamle Breidablikk skole, bibliotekstruktur og  utviklingen av Blisterhaugen som felles utearena for skoler, helsesenteret, Boxåpner og biblioteket.  Kommunen vil benytte kunnskap fra områdeløft Saupstad i andre bydeler, se sak 48/20  ​ ​​ formannskapet 3. mars 2020 Områderettet innsats i Trondheim.  ​   Bibliotekene har fått en sentral funksjon som møteplass for innbyggere i alle aldre. I vedlegget med  status for kulturarenaene er den nåværende lokaliseringen av bibliotekene vist og vurdert. I  forbindelse med nytt skolebygg på Sunnland, tilrettelegges også lokaler for for barn, ungdom,  seniorer og funksjonshemmede, og for frivillige lag og organisasjoner. Bibliotekene i Trondheim har  lavere bemanning enn gjennomsnittet for de store byene. Med økt innsats for å gi innbyggerne felles  sosiale møteplasser inne og sikre innbyggerne kunnskapspåfyll livet gjennom, må bemanningen  økes.     Arenaer for kunst og kultur skal sikres gjennom det arbeidet kommunen har for utvikling av lokale  sentrum. Det er særlig viktig med med god lokalisering av tilbud som skal benyttes av barn og unge  og fritidskulturlivet.  Innbyggernes vilkår: Arenaer og tilbud i sentrum  I perioden 2020-2023 vil Trondheim kommune   ➔ Fullføre istandsetting av Øvre Bakklandet 52   Folket, kunsten og byen: Handlingsprogram 2020-2023   
8  ➔ Gjøre bygningsmessige tilpasninger inne i hovedbiblioteket  ➔ Bidra til å sette i stand arealer ute på Peter Egges plass  ➔ Bidra i videreutvikling av kulturkvartalet som tverrfaglig arena for arrangement  ➔ Sette i stand vareheis ved atelier Gregus gate  ➔ Bakklandstorget tilrettelegges for mindre utendørs arrangement  ➔ Bidra i utviklingen av området rundt Kjøpmannsgata Ung Kunst og Cicignons plass    Arbeidet med istandsetting av Øvre Bakklandet 52 starter i 2020. Arbeidet skal i  økonomiplanperioden omfatte hele huset.     Hovedbiblioteket gjennomfører våren 2020 innendørs tilpasninger bl a for å gi bedre forhold for  arrangement for biblioteket og Litteraturhuset. Ute på Peter Egges plass skal området settes i stand  etter byggearbeider, blant annet med flyttbar scene.      Kulturkvartalet omfatter hovedbiblioteket, Litteraturhuset, Kunsthallen, samt kunstsamlingene i  Sparebank 1 SMN og Vitensenteret.  I 2020 flyttet også Visit Trondheim midlertidig inn i  kulturkvartalet. Lokaliseringen åpner for økt samarbeid om arrangementer på tvers av kunstarter, og  til samarbeid med relevante aktører innen matkunst og reiseliv.    Det arbeides med en ny utendørs arena som knytter sammen Cicignons plass, Kjøpmannsgata Ung  Kunst og gateområdet i Kjøpmannsgata.  Målet er å etablere en enhetlig utforming av hele  ​ byrommet fra Søndre gate til Kjøpmannsgata. Området skal legges til rette for barn i byen. Det er  også aktuelt å vurdere samiske kunstuttrykk, ut fra områdets historiske betydning for samiske  spørsmål, se Oppgradering av byrom - Cicignons plass og Skipakrok, sak 77/20, behandlet i  ​ ​ formannskapet 24.03.2020.    Det vises også til byromsstrategien med handlingsplan, vedtatt av bystyret 8.12.2016, sak 164/16.  ​ ​ ​ Digital kartfestet arenaoversikt   I perioden 2020-2023 vil Trondheim kommune  ➔ Oppdatere oversikten over tilgjengelige offentlige og private arenaer, utvikle kart og  innhold.     Under arbeidet med Kommunedelplanen for kulturarenaer ble det i 2012 utarbeidet en oversikt over  mer enn 300 kulturarenaer. Oversikten, med utvalgte arenaopplysninger, skal oppdateres og  kartfestes. Arenaoversikten vil gjøre det lettere å målrette kommunens innsats. Trondheim  kommune har utviklet en bookingbase som dekker Trondheim og Klæbu, og som viser hvor det er  mulig å leie kommunalt eide lokaler.   Barn og unges tilbud i nærmiljøet  I perioden 2020-2023 vil Trondheim kommune  ➔ Realisere nytt barne- og ungdomsbibliotek i området Lade/Lilleby  ➔ Sikre nye lokaler eller forlenget avtale for Kattemkjelleren og Boxåpner (kontrakter som  går ut 2020)  ➔ Etablere nye lokaler for fritidsaktivitet Flatåsen: Pilot i planlagt helse og velferdssenter  ➔ Etablere nye lokaler for fritidstiltak ved Sunnland skole  Folket, kunsten og byen: Handlingsprogram 2020-2023   
9  ➔ Videreføre fritidstilbud med satsing på e-sport på Lade, og utvikle gaming-tilbud i andre  bydeler  ➔ Gi lokaler ved ISAK universell utforming  ➔ Omdisponere lokaler ved ISAK for å gi plass til mer aktivitet   ➔ Etablere nye lokaler for fritidsklubb på Byåsen, samlokalisert med bibliotek   ➔ Videreføre arbeid med akustikk i skoler  ➔ Videreføre arbeid med lagerplass for korps og frivillige organisasjoner i skoler   ➔ Anerkjenne og støtte egeninitierte prosjekter fra barn og unge  ➔ Bidra til å sikre barn og unge gode møteplasser og fritidsaktiviteter  ➔ Utvide fritidskulturlivet slik at alle bydeler har gode lokaler til utfoldelse  ➔ Sikre arealer til fritidsklubb og til egenorganisert aktivitet for ungdom i alle bydeler, også i  sentrum  ➔ Bedre lokalene til og støtte driften av kulturtilbud til barn og unge med nedsatt  funksjonsevne som Sjiraffen kultursenter    Bibliotekene har tatt en rolle som arena for kultur og kunnskap, som spesielt retter seg mot barn og  unges behov for møteplass og leksested, med ulike tilbud i bydelene. Et barne- og ungdomsbibliotek  i Lade/Lillebyområdet bør realiseres i planperioden 2020-2023. Lilleby et stort boligområde med få  kulturarenaer. Et bibliotek på Lilleby kan planlegges som møteplass for alle på tvers av alder, med  tverrfaglige tilbud innen musikk /litteratur /teater/e-sport/frivillige, og med uteområde med scene  for framvisning og kunst i offentlig rom, eventuelt kombinert med park /skolegård /uteområde for  barnehage, og med trygg og bilfri adkomst.     De yngste skal ha kulturtilbud i sitt nærmiljø. Dette omfatter fritidstilbud gitt av kulturenheten,  bibliotek samt tilbud gitt av Trondheim kommunale kulturskole. I vedlegg med status for  kulturarenaene er det en tabell med oversikt over Kulturenhetens tilbudet våren 2020:  Åpningstider, målgruppe (alder) og lokaliseringer, og en tabell som vurderer lokaliseringen av  bibliotekene sett opp mot lokale sentrum. Utfordringene både for bibliotek og fritidsklubber er å  holde tritt med byveksten, og sikre at nye tilbud etableres og får en god lokalisering. For å få gode  møteplasser og fritidsaktiviteter i tråd med Strategier for sterkere barnefellesskap-stein, saks, papir,  må kommunens innsats koordineres tverrfaglig og internt, jfr sak 173/18.  ​ ​   Våren 2020 er det igangsatt en privat reguleringsprosess for det lokale sentrum på Flatåsen, som kan  bli en viktig pilot. Her vurderes det å få til kulturfunksjoner i første etasje på et nytt helse- og  velferdssenteret som vender ut mot et offentlig torg/byrom. Trondheim kommune er grunneier  innenfor planområdet.    Kulturskolen har sitt eget handlingsprogram. Areal for kulturskolesenter i skolene på Huseby (2021)  og på Nidarvoll/Sunnland (2023) og videre arbeid med tilpasning av lokalene i Olavshallen for  kulturskolen, følges opp gjennom denne planen. Det vises til Plan for Trondheim kommunale  kulturskole 2019-2023, vedtatt i bystyret 29.08.2019, sak 100/19.  ​ ​   Et pilotprosjekt med fritidsklubb på Lade med satsing på gaming og e-sport ble åpnet i 2019,  finansiert av statlige midler i en 3-års-periode. Bystyret ba i februar 2020 kommunedirektøren gå i  dialog med e-sportmiljøene i Trondheim og fremme en sak hvor det beskrives hvilke behov de har i  dag og hvordan det kan tilrettelegges for e-sport på flere fritidsklubber. Det skal også beskrives  hvordan dette kan knyttes til e-sportlinja på Tiller VGS.    Folket, kunsten og byen: Handlingsprogram 2020-2023   
10  Kultursenteret ISAK har prosjekter og satsinger innen visuell kunst, musikk  teater- og drama. Det  legges opp til å støtte og ivareta unges egne initiativ og prosjekter.    Formannskapet vedtok 25.02. 2020 sak 37/20 Bylivsstrategi for Nyhavna Piloter og hendelser. Det  ​ ​ skal utvikles kulturtilbud til barn og unge som del av strategien.  Kulturarven som ressurs  I perioden 2020-2023 vil Trondheim kommune  ➔ Bidra til ferdigstilling av forprosjektet Historiske Trondheim  ➔ Arbeide med planlegging av det nasjonale jubileet i 2030   ➔ Øke innkjøp av litteratur på sørsamisk  ➔ Synliggjøre bibliotekets virksomhet som arena for litteratur og kunnskap, og som  møteplass  ➔ Øke bibliotekets mediebudsjett opp til landsgjennomsnittet  ➔ Avklare framtidig bruk av Seminarplassen 1 og 2 i Klæbu  ➔ Synliggjøre samiske kulturminner   ➔ Ivareta den tradisjonskulturen som husflidslagene representerer    Historiske Trondheim handler om synliggjøring og tilgjengelighet i form av kartløsninger og digital  formidling. Prosjektet er samarbeid mellom kommunen, NTNU-Vitenskapsmuseet, NIKU, Trøndelag  fylkeskommune, antikvariske myndigheter, reiseliv m fl.     Hovedbibliotekets historiske utstilling oppgraderes. Arbeidet med det nasjonale jubileet 2030 er  omtalt annet sted i handlingsprogrammet under planperspektivet BYEN. Bibliotekets mediebudsjett  må økes i perioden for å komme på nivå med landsgjennomsnittet.    Bystyret har uttrykt en positiv holdning til kommunal bruk som et ledd i vitaliseringen av bryggene i  Kjøpmannsgata. Det arbeides med sak om eventuelt kjøp av en brygge. Avklaring om evt kjøp,  istandsetting og plan for bruken skal skje i planperioden.    Bystyret har bedt kommunedirektøren vurdere framtidig bruk av Seminarplassen 1 og 2. Målet er at  anlegget skal være tilgjengelig for publikum. Deler av anlegget er i privat eie.     I forbindelse med oppgradering av byrom - Cicignons plass og Skipakrok, skal det vurderes hvordan  området også kan bidra til synliggjøring av samiske kulturminner.    Skolene er viktige tilretteleggere for  barn og unges opplevelser av kulturarven. Avtalen som  muliggjør gratis transport for alle skoler og barnehager med AtB, når det er ledig kapasitet i  tidsrommet ni til to på hverdager, er fornyet og gjelder hele den sammenslåtte kommunen.     Det vises også til Kulturminneplanen 2013-2025 vedtatt av bystyret sak 144/13.   ​ ​ Kultur som brobygger for identitet og mangfold hele livet  I perioden 2020-2023 vil Trondheim kommune  ➔ Anerkjenne initiativ og gi råd og støtte ved planlegging av frivillige lag og foreningers  ​ egendefinerte kulturtiltak   Folket, kunsten og byen: Handlingsprogram 2020-2023   
11  ➔ Øke deltakelsen fra minoriteter ved bruk av fritidsverter, tiltak i regi av Kulturenhet og  bibliotekene, og frivillige.  ➔ Utrede mulig bruk av 1. etg i Øvre Bakklandet 52 som samisk møteplass   ➔ Samarbeid mellom Kultursenteret ISAK og BFT Omsorgsenheten i kommunen om  introduksjon til kulturtilbud for enslige mindreårige flyktninger  ➔ Legge til rette for funksjonshemmede gjennom universell utforming av  Kultursenteret  ISAK   ➔ Fortsatt satse på inkluderingstiltaket BABA for seniorer.  ➔ Samarbeide med Heimdal videregående om Vi på Saupstad - nystartet treffsted  ➔ Sikre økonomisk fundament til kulturinstitusjoner som AKKS i Trondheim, som jobber med  likestilt  utvikling av kunstneriske talenter og kulturell bærekraft   ➔ Videreutvikle tilbud i Hornemannsgården i samarbeid med pensjonistorganisasjonene  ➔ Tilrettelegge bedre for funksjonshemmedes deltakelse i Hornemannsgården  ➔ Øke innsatsen og videreutvikle tiltak for å bekjempe digitalt utenforskap -  hovedbiblioteket   ➔ Etablere en egen støtteordning med integreringsmidler på lik linje med idretten  Ordningen skal blant annet ha som formål å dekke kontingenter til barn man særlig  ønsker å inkludere i kulturen, og breddekultur som korpsene skal prioriteres  ➔ Fortsette å være en aktiv støttespiller for den internasjonale studentfestivalen ISIFIT, både  gjennom eksisterende samarbeidsavtale og representasjon i styret i stiftelsen ISFIT    Det er etablert flere tiltak i regi av kulturenheten for å inkludere og introdusere barn og unge til  kultur og fritidsaktiviteter over hele byen. Det har vært en egen satsing  i området rundt Saupstad, i  samarbeid med Områdeløft Saupstad. Også eldre innvandrere med lite norskkunnskaper får  tilrettelagt tilbud i BABA for seniorer. Om 5 råde løftets rapport våren 2020, viser at det er  utfordrende å nå ut til beboere i området med informasjon om kulturtilbud.     Det er viktig å anerkjenne initiativ til kulturarrangement fra frivillige, spesielt innvandrere, og gi hjelp  og støtte når det er nødvendig for gjennomføringen. Språk- og kulturfestivalen er ett av flere tiltak  som har fått  økonomisk og praktisk støtte.     De samiske miljøene har signalisert ønske og behov for permanente lokaler og et møtested for det  samiske folket. Den 28.02.2019 vedtok bystyret Samisk rom i Trondheim, sak 19/19,  der det bes om  ​ ​​ ​ at dette vurderes i forbindelse med Kommunedelplanen for kunst- og kultur.  I 2020 planlegges  arbeidet for ny bruk av Øvre Bakklandet 52, med mål om tilpassing og universell utforming. Arbeid  med 1. etg skjer i løpet av 2020. På sikt vil hele huset tilrettelegges som kontor, møte- og  seminarlokaler for ideelle kulturorganisasjoner. Det er aktuelt å benytte 1. etg som samisk  møteplass.     AKKS er et tilbud med musikk og bandopplæring for jenter, som skal videreføres. Det arbeides med å  få etablert et nytt prosjekt rettet mot nybosatte ungdommer / ungdom med minoritetsbakgrunn.     Hornemannsgården skal fra 2020 drives av Kulturenheten. Tilbudene skal videreutvikles i samarbeid  med de eldre og pensjonistorganisasjonene. Bygget må tilrettelegges bedre for funksjonshemmede.    Det er etablert et nasjonalt storbyprosjekt for å bekjempe digitalt utenforskap. Bibliotekene gir  praktisk veiledning til alle som ikke har digital hverdagskompetanse. Bibliotekene i Trondheim  arbeider for å redusere ulikhet i tråd med FNs bærekraftsmål, spesielt som kunnskapsinstitusjon,  men også som arena for gjenbruk, med verkstedaktivitet og utlån av verktøy.     Folket, kunsten og byen: Handlingsprogram 2020-2023   
12  Antallet eldre øker, og mange eldre er storforbrukere av kunst- og kulturtilbud. Seniorkulturtilbudet  fra kulturenheten gir flere muligheter for å oppleve kultur, gjennom organisering og tilrettelegging.   Aktive eldre er dessuten en ressurs: Den aktiviteten som øker mest etter pensjonsalderen er  engasjement i frivillig arbeid, lag og foreninger, se Eldreplanen 2016-2026, vedtatt 08.12.2016, sak  ​ 174/16.  ​ 3.Kunsten - Kultur for kunst  Vedtatte mål fra Kommunedelplan for kunst og kultur  KUNSTEN - Kultur for kunst  1. Kunsten og kulturen skal være fri, uavhengig og selvstendig  2. Trondheim skal ha aktive,  attraktive og fremragende kunst- og kulturmiljø  3. Trondheim skal ha gode vilkår for produksjon og presentasjon av profesjonell kunst og kultur   ​​ 4. Kunst- og kulturmiljøene skal styrkes gjennom kunnskap og samarbeid  5. Kulturnæringene skal være konkurransedyktige og bærekraftige    Vedtatte satsingsområder fra Kommunedelplan for kulturarenaer   Satsingsområde 1: Kunst- og kulturbyen  Satsingsområde 3: Attraktiv midtby  Satsingsområde 4: Kunnskapsbyen    Tilskudd til frie, uavhengige kunstnere er ett av kommunens viktigste verktøy for å nå målene som  kunst- og kulturby. Gode produksjons- og visningslokaler er det andre nøkkelelementet. Trondheim  kommune vil bidra til at kunstnere har gode muligheter for å produsere, formidle og forvalte  profesjonell kunst. Trondheim kommune må øke innsatsen og bidra til at både byen og kunstnerne  kommer i posisjon for å ta del i nasjonale tilskuddsordninger av ulike slag. Dette gjelder både ved  nybygg og andre nasjonale støtteordninger som fordrer lokale bidrag. Kommunen vil styrke  virkemiddelapparatet for kulturnæringer.   Relevante og forutsigbare tilskuddsordninger.   I perioden 2020-2023 vil Trondheim kommune  ➔ Gjennomgå tilskuddsordningene på kulturområdet  ➔ Etablere forskningsprosjekt om tilskuddsordningene  ➔ Etablere ny stipendordning for kunstnere i etableringsfasen  ➔ Etablere ordning med utstillingsstøtte for visuell kunst   ➔ Vurdere mulighet for tilskudd til voksenkorps i elitedivisjon  ➔ Gjennomgå tilskuddsordninger for kunstkritikk og formidling med sikte på å etablere egne  tilskuddsordninger og gi kunstkritikere mulighet til å søke på generelle ordninger som  residensplasser, arbeidsplasser mm.  ➔ Øke forutsigbarheten gjennom å gjøre flere tilskudd flerårig    Det er stort press på de frie midlene til kunst og kulturtiltak, både til profesjonelle og amatører, og  generelt stor oppmerksomhet rundt tilskuddsordningene. Kommunen vil øke kunnskapen om feltet,  og det foreslås derfor å etablere et forskningsprosjekt om hvordan tilskuddsordningene virker. Bidrar  de til å nå målene om å stimulere og styrke det profesjonelle kunstfeltet? Bidrar de til innbyggernes  samlede kulturtilbud?  Er det en god fordeling mellom de ulike tilskuddene, og mellom tilskudd og  andre virkemidler? Slik kunnskap vil også gjøre det lettere å ha dialog med aktørene på det  profesjonelle kunstfeltet, og å tilrettelegge for økt medvirkning i utviklingen av  tilskuddsordninger.   Folket, kunsten og byen: Handlingsprogram 2020-2023   
13    For å sikre arbeidsvilkårene til kunstnere er det relevant å se på samspillet mellom kommunale,  regionale og nasjonale tilskuddsordninger for profesjonelle kunstnere og profesjonelle ensembler.  En rekke statlige tilskudd gis under forutsetning av lokalt og / eller regionalt bidrag. Dette har det i  flere tilfeller vært en utfordring for kommunen å følge opp.    Kommunedirektøren har mål om å legge fram sak med gjennomgang av tilskuddsordningene hvert 4.  ​ år, for å sikre god avveiing mellom de ulike formålene. En gjennomgang og rapportering om den  ​ samlede tilskuddsordningen vil gi oversikt over støtte til profesjonell kunst og frivillige kulturuttrykk,  festivaler, atelierfellesskap, priser, stipender og legat.    Sak om ny stipendordning for kunstnere i etableringsfasen legges fram forsommeren 2020.  Stipendordningen vil utformes etter mal fra bykunstnerstipendet. Kunstnere innen visuell kunst i  Norge ønsker honorar for det arbeidet de gjør med utstillinger; Oslo og Bergen har deltatt i et statlig  forsøk, der tilskuddsrammen for visningsstedene uavkortet går til kunstneren som vederlag for å  produsere utstillingen. Det vil bli arbeidet med å etablere en slik ordning i Trondheim.  Etablerte,  profesjonelle ensembler og voksenkorps på elitenivå utgjør viktige tilskudd til byens musikkliv, og  kommunen vil vurdere mulighetene for tilskudd.  Produksjons- og visningslokaler for kunst  I perioden 2020-2023 vil Trondheim kommune  ➔ Utvide ateliertilskuddet slik at det også omfatter musikk, scenekunst og tverrfaglige  kunstformer gjennom å øke beløpet  ➔ Dagens målgruppe skal ha minimum samme uttelling som i dag etter omleggingen  ➔ Etablere fire skriveplasser for forfattere ved hovedbiblioteket  ➔ Bygge flere mindre kulturscener i bydelene, bl a i bibliotek  ➔ Initiere utredning av konkrete behov for fysiske utbedringer og tiltak innen  scenekunstfeltet  ➔ Utrede øve- og produksjonsfellesskap for frilansmusikere  ➔ Utrede mulighetene for samlokalisering og felles bruk av utstyr på filmfeltet  ➔ Produksjonslokaler og infrastruktur for fri scenekunst må løftes og styrkes, der  Fyringsbunkeren på Nyhavna kan bli en fremtidig ressurs    Det vurderes å innføre ny stipendordning for produksjonslokaler som også omfatter musikere,  ​ scenekunstarbeidere og samarbeidende, tverrfaglige kunstprosjekter fra 2021. Det har i flere år vært  mulig for de som arbeider med visuell kunst å søke tilskudd til atelier, og denne muligheten kan nå  utvides til å omfatte flere kunstarter.    Bibliotekets skriveplasser for forfattere tas i bruk våren 2020. Tildeling skjer etter søknad, der  fribyforfattere og samiske forfattere er prioritert. Formidlingsoppdrag er vesentlig for inntekten til  forfattere. Biblioteket og Litteraturhuset benytter forfattere for å øke interessen for litteratur som  kunstart. Alle bydelsbibliotek har små scener, og det er fire på hovedbiblioteket, disse er etterspurt.  Gjennom tilpassing av eksisterende og nye bibliotek, kan det tilrettelegges for flere scener.     Trondheims scenekunstfelt er mangfoldig, med aktører som når ut til et stort publikum gjennom  ulike formater. I tillegg til skapende og formidlende enheter, finnes miljøer som arbeider med  ivaretakelse og utvikling av kompetanse innen scenekunstfeltet. Disse opererer i nasjonal og  internasjonal kontekst, og bidrar til at Trondheim er en del av et nettverk for kunnskapsutveksling  som gir oss verdifulle faglige perspektiv. Med etableringen av Rosendal Teater har scenekunstfeltet i  Folket, kunsten og byen: Handlingsprogram 2020-2023   
14  Trondheim fått et etterlengtet løft, men det er nødvendig å gjennomgå de samlede ressursene i  byens scenekunstfelt for å kartlegge behov knyttet til infrastruktur og kompetanseutvikling. En slik  kartlegging og utredning må skje i samarbeid med institusjonene, aktørene og øvrige involverte.     Trøndelag / Trondheimsmiljøet har gode forutsetninger for produksjon av film. Men det produseres  mest kortfilm og dokumentarfilm. Filmmiljøet består av mange små enheter, og samlokalisering og  felles tilgang til utstyr kan gi  bedre produksjonsforhold. Dette kan også gi bedre forutsetninger for  langfilmproduksjon, noe det ellers tverrfaglig ligger til rette for. Trondheim kommune mener dette  blir et viktig punkt i den varslede felles handlingsplan mellom kommunen og fylkeskommunen på  filmfeltet.  Komme i posisjon for nasjonale midler    I perioden 2020-2023 vil Trondheim kommune  ➔ Bidra i prosessen med lokalisering og nybygg for Museum for kunst og design, se eget  punkt  ➔ Bidra til oppgradering av kulturdelen av Olavshallen AS, se eget punkt   ➔ Avklare om det skal bygges nytt konserthus  ➔ Søke støtte til midlertidig bruk av kulturminnene på Nyhavna   ➔ Søke nasjonale midler til forskningsprosjekter om tilskuddsordningen og om bibliotekets  betydning som samfunnsaktør  ➔ Bidra med strategisk medfinansiering for å utløse økt statlig støtte til profesjonelle  ensembler og scenekunstnere   ➔ Følge opp endringer i statlige tilskudd og finansieringsordninger på kulturfeltet   ➔ Bidra til at kulturnæringene i vår region får like gode vilkår som tilsvarende næringer i  andre regioner    Både nytt museum for kunst og design og eventuelt nytt konserthus vil være aktuelle for statsstøtte  med inntil ⅓ av investeringskostnaden.  Kulturdepartementets retningslinjer for statsstøtte til  nasjonale kulturbygg forutsetter utredninger og omforent lokalt og regionalt vedtak, både om  bygging og om driftsmodell.     For profesjonelle ensembler på musikkområdet og for scenekunstfeltet er det vanskelig å utløse  nasjonale tilskudd uten et lokalt og regionalt bidrag. En strategisk innsats fra kommunen vil være  nødvendig for å bidra til at trondheimskunstnere og kunstfaglige kompetansemiljø får hentet ut  støtte fra relevante finansieringsordninger.   God lokalisering av nytt bygg: Museum for kunst og design  I perioden 2020-2023 vil Trondheim kommune  ➔ Bidra til at tomt er avklart og konseptvalgutredningen er fullført    Formannskapet vedtok 3. desember 2019 Alternativer for tomt - Museum for kunst og design,    sak 284/19 om mulige tomter for utbygging av kunstmuseene. Det er MIST AS som skal gjennomføre  ​ arbeidet med nytt museum. Bygging av et mulig nytt felles bygg for Trondheim kunstmuseum og  Nordenfjeldske kunstindustrimuseum er nødvendig for å sikre museenes samlinger. Hvor et mulig  nytt museum  kan lokaliseres vil være av stor betydning for byutviklingen og for kommunens rolle  som vertskommune. I tråd med skissert  tempoplan i formannskapssaken kan tomtevalg og valg av  konsept gjennomføres i planperioden.     Folket, kunsten og byen: Handlingsprogram 2020-2023   
15  Trøndelag fylkeskommune og Trondheim kommune er de største eierne i MIST.  Kommunen må  påregne å være medfinansiør. Prosessen antas å strekke seg fram til 2030.   Opprusting av Olavshallen og bedre tilrettelegging for TSO  I perioden 2020-2023 vil Trondheim kommune  ➔ Bidra økonomisk til opprusting av kulturdelen i Olavshallen AS   ➔ Avklare om det skal bygges nytt konserthus    Formannskapets vedtak 02.04 2020 i sak 92/20 innebærer at kommunen bidrar til finansieringen av  ​​ ​​ nødvendig oppgradering og ombygging av kulturdelen i Olavshallen. Trondheim symfoniorkester og  opera legger samtidig inn søknad om økt statsstøtte for sin satsing, bl a for å kunne leie lokaler til  Vokalensemblet og operakoret. Olavshallen AS planlegger å bygge om Kjøpmannsgata 46 bl a for  dette formålet.     Formannskapets vedtak innebærer også økt tilrettelegging for Trondheim kommunale kulturskole.  Videreutvikle kommunens satsing på kunst i offentlige rom  I perioden  2020-2023 vil Trondheim kommune  ​ ​ ➔ Ferdigstille registrering av alle kommunale verk i kommunens nye digitale kunstbase  ➔ Gjøre deler av samlingen digitalt tilgjengelig  via Digitalt museum og sosiale medier  ➔ Bidra til ny og oppdatert guide til kunst i uterom i sentrumssonen  ➔ Ferdigstille en kunstplan for Nyhavna  ➔ Etablere en langsiktig plan for kunst på Saupstad  ➔ Samarbeide med KORO og NTNU om kunst i utviklingen av Campus  ➔ Videreutvikle samarbeid internasjonalt, nasjonalt, regionalt og lokalt om kunst i område-  og byutvikling  ➔ Samarbeide med Trøndelag senter for samtidskunst og NTNU om etablering av et  studietilbud for kunstfaglige prosjektledere    Kommunen har en av landets største samlinger av samtidskunst. Deler av samlingen vil gjøres  tilgjengelig på  Digitalt museum. I samarbeid med Museumsforlaget lanseres høsten 2020 en ny og  oppdatert guide til kunst i offentlige uterom i sentrumssonen.    Kunst i offentlig rom-ordningen skal fortsatt brukes aktivt i utformingen av bydelenes uterom. Dette  er spesielt viktig å ivareta i det som defineres som bydelssentrum. Det er et mål å utvikle  byrommene til å bli kulturelle møteplasser for alle.  Samarbeidet med private utbyggere er en viktig  del av arbeidet.     Kommunen har kontinuerlig behov for gode prosjektledere i  kommunens ordning for kunst i  offentlige rom. Det er innledet samarbeid med Kunstakademiet og Trøndelag senter for  samtidskunst om utdanning for bedre kunstfaglig prosjektledelse.  Kultur som næring  I perioden  2020-2023 vil Trondheim kommune  ​ ​ Folket, kunsten og byen: Handlingsprogram 2020-2023   
16  ➔ Utarbeide ny temaplan for kulturnæringer  ➔ Vurdere forsøk med stipender til kulturnæringstiltak - piloter og støtte til bruk av ledige  lokaler  ➔ Videreføre arbeidet med kulturnæringer, kunst- og kulturareal på Nyhavna  ➔ Videreføre strategisk samarbeid med Trøndelag fylkeskommune, Innovasjon Norge og  Kreativt Norge  ➔ Gi økt støtte til helårsarrangørene som driver scener    Kulturnæring er næring der kunstnerisk og kreativ virksomhet utgjør kjernen, og der de øvrige  direkte og indirekte avledede virksomhetene er nødvendige bidrag. Næringen består av kunstnere  ​ og mindre virksomheter som jobber med produksjon,  distribusjon, formidling, markedsføring eller  salg av kunstneriske og kulturelle uttrykk. Virksomhetene utgjør et økosystem der de er gjensidig  ​ avhengige på en måte som gjør dem sårbare for endringer i hverandres vilkår.      Kommunen vil utarbeide ny temaplan for kulturnæringer. Det må vurderes om den skal lages i  samarbeid med Trøndelag fylkeskommune. Parallelt må næringskompetansen på området styrkes,  gjennom virkemiddelapparatet for oppstart, utvikling og videreutvikling av ny virksomhet innen  kulturnæringene.    Det er utarbeidet et kunnskapsgrunnlag om kulturnæringene på Nyhavna. Eksisterende arealer og  bruk av disse er kartlagt. Behov og muligheter ses i sammenheng med Kulturminneplanen, og blir  beskrevet samlet i Plan for offentlige rom.. Samarbeidet beskrives også i Bylivsstrategien for  Nyhavna, “Piloter og hendelser” sak 37/20 vedtatt i formannskapet 25.02.2020.  ​ ​   Kommunen vil vurdere å gjennomføres forsøk med stipender til kulturnæringstiltak som kan fylle  ledige lokaler i midtbyen.       4.Byen - Kultur som drivkraft  Vedtatte mål fra Kommunedelplan for kunst og kultur  BYEN  - Kultur som drivkraft  1. Kunst og kultur skal være en overordnet del av by- og samfunnsutviklingen  2. Kunst, kultur og kulturarv skal prege Trondheim  3. Trondheim skal ha en sterk posisjon som kulturelt knutepunkt   4. Trondheim skal ha en sentral rolle i det nasjonale tusenårsjubileet i 2030  5. Trondheim skal være en internasjonalt attraktiv kunst- og kulturby    Vedtatte satsingsområder fra Kommunedelplan for kulturarenaer   Satsingsområde 1: Kunst- og kulturbyen  Satsingsområde 3: Attraktiv midtby  Satsingsområde 4: Kunnskapsbyen  Folket, kunsten og byen: Handlingsprogram 2020-2023   
17  Arenaer for kunst, kultur som næring må prioriteres og sikres på lik linje med andre funksjoner  dersom vi skal nå målene om en attraktiv og klimavennlig byutvikling. Arbeidet med å utsmykke  byrommene med kunst skal fortsette. Det nasjonale jubileet i 2030 knyttet til slaget på Stiklestad og  helliggjøringen av Olav Haraldsson i Nidaros sommeren etter, skal planlegges slik at Trondheim tar  ​​ sin naturlige og selvfølgelige plass i feiringen. For å sikre kulturarven og ivareta kulturminner som  bryggerekka og krigsminnene på Nyhavna med flere, er vern gjennom bruk en viktig strategi.   Kulturplanlegging integrert i by- og områdeutviklingen   I perioden 2020-2023 vil Trondheim kommune  ➔ Sikre at det tilrettelegges for arbeidsplasser og arenaer for kunst og kultur i  områdeutviklingen  ➔ Sikre at kulturplanlegging preger kommunens løpende planarbeid knyttet lokale sentrum     Våren 2020 legger kommunedirektøren fram Byutviklingsstrategi fram mot 2050 for sluttbehandling  i bystyret. Et bærende mål i utkastet er en attraktiv og klimavennlig byutvikling, og det defineres  prioriterte utviklingsområder. For å lykkes vil kommunen måtte bruke alle tilgjengelige virkemidler  for å stimulere til utvikling og aktivitet, og kunst og kultur er ett av flere virkemiddel.     Handlings- og økonomiplanen 2020-2023 definerer områdesatsingen til å gjelde fem store  byutviklingsområder, Nyhavna, Sluppen, Elgeseter, Granåsen og Midtbyen. Arbeidet omfatter  samarbeid med utbyggere og planmyndighet for å sikre kunst i offentlige rom, tilrettelegging for  kulturarbeidsplasser, og arenaer for kunst og kultur. I tillegg til disse arbeides det med planer for  flere lokale sentrum, prioriterte områder som Heimdal, Ranheim, Valentinlyst og Flatåsen, med rom  for kulturaktiviteter, fritidskulturliv og idrett. Arbeidet skal særlig ivareta møteplasser og arenaer for  barn og unge og det frivillige kulturlivet.     Erfaringene fra prosessene for utvikling av Nyhavna og Områdeløft Saupstad, viser at dette arbeidet  er tidkrevende. For flere av de prioriterte områdene haster det å komme i gang. Blant de  virkemidlene kommunen benytter, er kunst i offentlige rom-ordningen. På Saupstad er både  ​​ kulturskolen, de nye skolene, barnehagen og uteområdene prioritert med betydelige midler fra  denne ordningen.     Se også  Handlings-og økonomiplanen 2020-2023, kapittel 2, Byromsstrategien med handlingsplan,  ​ ​ vedtatt av bystyret 8.12.2016, sak 164/16, Byutviklingsstrategi, på høring, f sk 25.06.2019 sak 139/19  ​ ​ ​ og Framtidsbilder Trondheim 2015 med sentrumsstrategi, på høring, f sk 13.08.2019, sak 151/19.  ​ ​ 2030-jubileet, kunnskap, folkefest og varige verdier    I  perioden 2020-2023 vil Trondheim kommune  ➔ Utrede og klargjøre framdrift, roller og ressursbehov  ➔ Styrke Trondheims attraktivitet som kulturby  ➔ Planlegge for mobilisering og involvering av innbyggere i alle aldre   ➔ Utvikle byens rolle og identitet i det regionale samarbeidet  ➔ Bidra til synliggjøring av immateriell kulturarv  ➔ Bygge Trondheims rolle som kirkehovedstad frem mot nasjonaljubileet i 2030, herunder  styrke betydningen av Trondheim som pilegrimsmål og løfte frem kirkebygg som  kulturarena  Folket, kunsten og byen: Handlingsprogram 2020-2023   
18    Det er etablert et nasjonalt nettverk for Nasjonaljubileet i 2030. Samarbeidet er initiert og ledes av  Stiklestad nasjonale kultursenter. Med bakgrunn i en forstudie for nasjonaljubileet Norge i tusen år  ​ ​ ​ har kommunedirektøren takket ja til å delta i et regionalt forprosjekt som gjennomføres i 2020.      Jubileumsåret 1997 ga byen og innbyggerne ny energi, økt kunnskap om lokalhistorien, trivsel og  varige verdier. 2030-jubileet kan bli en katalysator for videre utvikling av kulturbyen Trondheim.     Planarbeidet skjer i samarbeid med Trøndelag fylkeskommune og Stiklestad nasjonale kultursenter.  Det legges fram sak om arbeidet i løpet av 2020. Det må påregnes opptrapping av ressursinnsatsen  fram mot jubileet.     Immateriell kulturarv som språk, sang og dans, sosiale skikker og ritualer, kunnskap om  tradisjonshåndverk, mat og naturen er beskyttet gjennom en UNESCO-konvensjon. Fram mot  byjubileet skal Trondheim kommune støtte tiltak som synliggjør kulturarven bedre for innbyggerne.   Den internasjonale kulturbyen   I perioden 2020-2023 vil Trondheim kommune  ➔ Øke tilskuddsordningene som muliggjør internasjonal profesjonell aktivitet, og legge til  rette for deltakelse i relevante internasjonale nettverk og prosjekter   ➔ Bidra til å øke kunstneres deltakelse i europeiske og nordiske programmer   ➔ Vurdere etablering av flere kunstnerleiligheter i europeiske byer   ➔ Øke kunnskapen om Trondheim kommunes fire gjesteleiligheter   ➔ Bidra til økt internasjonal promotering av byens kunstnere og kunst- og kulturinstitusjoner  ➔ Videreutvikle internasjonal scene og internasjonal lesestund for barn i hovedbiblioteket    Trondheim er og skal være en internasjonal kulturby. Flere vesentlige kulturaktører i Trondheim er  attraktive på internasjonale arenaer. I løpet av et kalenderår gjester også internasjonale kunstnere  og kulturutøvere byen. Slik utveksling er et viktig kjennetegn for en internasjonalt anerkjent kunst-  ​​ og kulturby. I dag setter økonomien begrensninger for deltakelse i internasjonale prosjekter og  nettverk. Det er viktig å  gi enkeltaktører mulighet for deltakelse, markedsføring, lansering,  etablering og karriereutvikling. Gode tilskuddsordninger og lokaler trekker kunstnere til byen, og  mulighetene for  internasjonalt arbeid skapes langt på vei gjennom vilkårene her hjemme.  ​   For å kunne bidra til økt deltakelse i internasjonale programmer og prosjekter, må kommunen øke  sin veiledningskompetanse, og kompetanse om hvem som kan bidra til kvalitetssikring av søknader.    EUs program for kultur og audiovisuell sektor, Kreativt Europa, gir norske aktører innen TV, film,  kunst og kultur mulighet til å samarbeide internasjonalt og til å nå ut til et større publikum. Det er  Kulturrådet som veileder norske deltakere. I tildelingen høsten 2019, fikk to norskledede prosjekter  og 10 prosjekter med deltakere fra Norge støtte, av i alt 19 prosjekt.  Ingen av disse hadde deltakere  fra Trøndelagsregionen. Trønderske kunstmiljøer er heller ikke hyppige søkere til det Nordiske  kulturfondet.     Kommunens kunstnerleilighet i Berlin gir kunstnere mulighet for korttidsopphold. Ordningen er  populær, og det må vurderes om vi i likhet med andre større byer skal ha flere slike leiligheter.   Kommunens fire leiligheter med Artist in Residence-ordning må markedsføres bedre. Nasjonale og  internasjonale kunstnere kan søke, uavhengig av kunstform.     Folket, kunsten og byen: Handlingsprogram 2020-2023   
19  Kommunen kan bidra mer til markedsføring av kulturinstitusjoner som får kommunal støtte.  Kommunen kan samarbeide bedre og øke markedsføringen av musikkbyen Trondheim, bl a gjennom  Songexpo, Jazzexpo,  og Trondheim Calling. På samme måte må kommunen bidra til god  markedsføring av  Kunst- og teknologibiennalen Meta.morf  som er Trondheim kommunes vedtatte  satsing på teknologi og kunst. Den internasjonale studentfestivalen isfit er verdens største i sitt slag,  og dette gir muligheter for kontakt og markedsføring av Trondheim som studentby der det også er  synlige og godt organiserte kulturtiltak for studenter.  Arrangementsstrategi  I perioden 2020-2023 vil Trondheim kommune  ➔ Utarbeide en arrangementsstrategi for større arrangement  ➔ Vurdere om det i tillegg skal etableres et eget forum for konsertbyen Trondheim som skal  bidra til dialog og følge opp og gjennomføre utarbeidede og målsatte handlingsplaner.  Dette tas inn som en del av arbeidet som pågår med egen konsertstrategi     Trondheim trenger en strategi for hvordan kommunen legger til rette for arrangement og  arrangører, og hvordan byen skal trekke til seg nye arrangement.  Strategien skal være helhetlig og  skal omfatte både kultur, næring og idrett.  Strategien vil primært gjelde for større arrangement, og  skal handle om økonomi, bærekraft, infrastruktur og arrangørenes samarbeid med kommunen.  Arenaer for større konserter er en viktig del av strategien.      Folket, kunsten og byen: Handlingsprogram 2020-2023   
