TRONDHEIM KOMMUNE Oppvekst og utdanning Temaplan habilitering av barn og  unge med funksjonsnedsettelse 2019 - 2022
TEMAPLAN HABILITERING AV   BARN OG UNGE MED FUNKSJONSNEDSETTELSE  2019 - 2022                         
Barn og unge med funksjonsnedsettelse     1.0 Innledning  1.1 Bakgrunn og formål med planarbeidet  1.2 Planens virkeområde  2.0 Føringer for planarbeidet  2.3 Sentrale føringer  2.3.1 Statlige føringer  2.3.2 Regionale føringer  2.3.3 Kommunale føringer  3. Presiseringer og avgrensninger  3.1 Definisjon  3.2 Målgruppe  3.3 Ansvarsfordelingen mellom kommune og spesialisthelsetjeneste  3.4 Kommunens ansvar  og oppgaver  4.0 Koordinerende enhet (KE)  5.0 Tjenestetilbudet i kommunen  6.0 Sentrale aktører  6.1 Samarbeid med eksterne instanser  7.0 Status i habiliteringsarbeidet - måloppnåelse i gjeldende plan  7.1 Prosess og medvirkning  7.2  Periodemål 1. Barn og unge utvikler tilfredsstillende grunnleggende ferdigheter  7.2.1 Samarbeid med frivillige lag og organisasjoner  7.2.2 Tiltak innen velferdsteknologi  7.2.3 Tidlig innsats gjennom  bruk av fagteam og psykososiale team i bydelene  7.2.4 Sikre gode overganger mellom barnehage og skole  7.2.5  Samarbeid mellom barnehage/skole og Helse- og avlastningstjenesten for  barn og unge  7.3 Periodemål 2. Barn og unge har gode læringsmiljøer  7.3.1  Styrking av alternativ og/eller supplerende kommunikasjon (ASK) i tjenestene  til personer med utviklingshemming og multifunksjonshemming.  7.4 Periodemål 3. Flere barn og unge får hjelp og støtte i de ordinære tilbudene  7.4.1  Etablere felles arena for familier  7.5 Periodemål 4.  Samarbeid med foresatte styrkes, herunder samhandling for å sikre  koordinert innsats i et familieperspektiv  7.5.1 Definere roller, ansvar og myndighet til koordinerende enhet  7.5.2 Overgangen mellom barn til voksen  7.5.3  Pårørendestøtte  7.5.3 Ressursteam, Brukerstyrt personlig assistent (BPA)  7.5.4 Timebasert avlastning og brukerstyrt personlig assistanse (BPA)  Trondheim kommune 2019 - 2022  1 
Barn og unge med funksjonsnedsettelse   7.5.5  Etablering av barnebolig  7.5.6 Avlastning Leistad 13-18 år.  7.5.7 Etablere brukerråd ved Leistad  7.5.8 Kompetanseheving  7.5.9 Informasjon om tjenestetilbudet på kommunenes nettside  8.0 Utfordringer og muligheter  9.0 Planperioden 2019- 2022  9.1 Tiltak i planperioden  9.1.1 Samarbeid og medvirkning. Individuell plan (IP) og koordinator  9.1.2 Kompetanse, tjeneste- og kvalitetsutvikling  9.1.3 IKT og styringsdata                                      Trondheim kommune 2019 - 2022  2 
Barn og unge med funksjonsnedsettelse   1.0 Innledning  1.1 Bakgrunn og formål med planarbeidet  Temaplan  Habilitering.  Barn  og  unge  med  funksjonsnedsettelse  2019  -  2022  er  en  revidering av Plan for habiliteringstjenester. Barn og unge 2015 - 2018.  ​ ​   Det overordnede målet med habilitering og rehabilitering er å styrke pasienter og brukeres  muligheter for å opprettholde og/eller gjenvinne funksjon, mestringsevne, selvstendighet og  deltagelse.  Det er også et mål  å forebygge og utsette behov for kompenserende tjenester.    Temaplanens mål tar utgangspunkt i nasjonale og kommunale føringer og viser sentrale  satsingsområder som må legges til grunn for å nå målene. Planens formål er å kartlegge og  beskrive dagens organisering, analysere fremtidige behov og definere tiltak for nødvendig  tjenesteutvikling,  som  understøtter  verdighet og selvstendighet, i perioden 2019 – 2022.  Planen skal bidra til videre helhetstenkning innen habiliteringsfeltet i kommunen, og sikre en  fortsatt forsvarlig dimensjonering og god kvalitet på tjenesten.    Habiliterings-  og  rehabiliteringstjenester  for  voksne  ivaretas  gjennom  en  egen  plan;  Temaplan for habiliterings- og rehabiliteringstjenester for voksne 2019- 2026.  ​ 1.2 Planens virkeområde  Planen gjelder tjenester som ytes etter helse- og omsorgstjenestelovens § 3-2, pkt 5: Sosial,  ​ ​ ​ psykososial  og  medisinsk  habilitering  og  rehabilitering, nærmere regulert  i Forskrift  om  ​ ​ habilitering og rehabilitering, individuell plan og koordinator og Veileder om rehabilitering,  ​ habilitering,individuell  plan  og  koordinator.  (Helsedirektoratet  (IS-nummer:  IS-2651,  sist  endret 3.12.2018).    Denne temaplanen ivaretar alle funksjonsnedsettelser og omtaler ingen grupper spesielt. For  målgrupper og tjenesteområder som ikke omfattes av planen vises det til andre relevante og  til dels overlappende kommunale planer. Temaplaner hvor habilitering, barn og unge med  funksjonsnedsettelse inngår som en del av en helhetlig plan for bestemte målgrupper:    ➢ Kommuneplanens samfunnsdel 2009-2020   ➢ Temaplan for habiliterings- og rehabiliteringstjenester for voksne 2019- 2026  ➢ Strategiplanen “en bedre hverdag for alle”   ➢ Plan for rehabilitering/habilitering for voksne.  ➢ Arbeid mot fattigdom i Trondheim 2013-2017  ➢ Frivillighetspolitikk 2018-2021  ➢ Helhetlig studentpolitikk  ➢ Plan for idrett og fysisk aktivitet - 2015-2020,   ➢ IKT, digitalisering og velferdsteknologi 2015-2018  ➢ Legetjenester 2019-2023  Trondheim kommune 2019 - 2022  3 
Barn og unge med funksjonsnedsettelse   ➢ Psykisk helse og rus 2017-2020  ➢ Utviklingshemmede 2015-2018  ➢ Vold i nære relasjoner 2016-2019  ➢ Plan for svangerskap- , fødsel- og barselomsorgen 2019 - 2022     Klæbu kommune har egen handlingsplan for habilitering og rehabilitering frem til 2020. Fra  og med 2020 er det denne planen som gjelder.   2.0 Føringer for planarbeidet  2.3 Sentrale føringer  2.3.1 Statlige føringer  ➢ LOV-2011-06-24-30, Lov om helse- og omsorgstjenester m.m.   ➢ LOV- 1999 – 07-02-61, Lov om spesialisthelsetjenesten m.m.   ➢ FOR-2011-12-16-1256 Forskrift om habilitering og rehabilitering, individuell plan og  koordinator   ➢ Helse- og omsorgsdepartementet, «Opptrappingsplan for habilitering og  rehabilitering» (2017 – 2019)   ➢ Veileder om rehabilitering, habilitering, individuell plan og koordinator – sist endret  3.12.2018.   ➢ Meld. St. 26 (2014 – 2015), «Fremtidens primærhelsetjeneste – nærhet og helhet»   ➢ Veileder IS-2396 «Barn og unge med habiliteringsbehov.». Samarbeid mellom helse-  og omsorgssektoren og utdanningssektoren om barn og unge som trenger bistand.   ​ 2.3.2 Regionale føringer  ➢ Regional plan for utvikling av habilitering i Helse Midt- Norge 2014 - 2020  ➢ Samarbeidsavtale St. Olavs Hospital og Trondheim kommune  2.3.3 Kommunale føringer  ➢ Kommuneplanens samfunnsdel 2009-2020   ➢ Temaplan for habilitering- og rehabilitering for voksne over 18 år og Strategiplanen  “en bedre hverdag for alle” .  ​ ➢ Temaplan for Habiliterings- og rehabiliteringstjenesten for voksne 2015-2018  ➢ Arbeid mot fattigdom i Trondheim 2013-2017  ➢ Frivillighetspolitikk 2018-2021  ➢ Helhetlig studentpolitikk  ➢ Plan for idrett og fysisk aktivitet - 2015-2020,   ➢ IKT, digitalisering og velferdsteknologi 2015-2018  ➢ Legetjenester 2019-2023  ➢ Psykisk helse og rus 2017-2020  ➢ Utviklingshemmede 2015-2018  Trondheim kommune 2019 - 2022  4 
Barn og unge med funksjonsnedsettelse   ➢ Vold i nære relasjoner 2016-2019  ➢ Plan for svangerskap- , fødsel- og barselomsorgen 2019 - 2022.   3. Presiseringer og avgrensninger  3.1 Definisjon  Denne planen legger til grunn følgende definisjonen av habilitering og rehabilitering slik den  framgår av forskrift for habilitering, rehabilitering, individuell plan og koordinator § 3 (endret i  ​ 2018):     «Habilitering  og  rehabilitering  skal  ta  utgangspunkt  i  den  enkelte  pasients  og  brukers  livssituasjon  og mål. Habilitering og rehabilitering er målrettede samarbeidsprosesser på  ulike arenaer mellom pasient, bruker, pårørende og tjenesteytere. Prosessene kjennetegnes  ved koordinerte, sammenhengende og kunnskapsbaserte tiltak. Formålet er at den enkelte  pasient og bruker, som har eller står i fare for å få begrensninger i sin fysiske, psykiske,  kognitive eller sosiale funksjonsevne, skal gis mulighet til å oppnå best mulig funksjons- og  mestringsevne,  selvstendighet  og  deltagelse  i  utdanning  og  arbeidsliv,  sosialt  og  i  samfunnet».1     I opptrappingsplanen for habilitering og rehabilitering2 legge regjeringen til grunn en bred  forståelse  av  habilitering  og  rehabilitering  som  inkluderer  alle  brukere  av  helse-  og  omsorgstjenester som har behov for en målrettet innsats for å opprettholde, gjenopprette,  vedlikeholde og bedre funksjon. Regjeringens har som mål at habilitering og rehabilitering  bør i størst mulig grad tilbys der livet leves; i hjem, barnehage, skole, fritidsarenaer, bo- og  nærmiljø og på arbeidsplassen.   3.2 Målgruppe  Habilitering  Pasienter  og brukere med behov  for habilitering har funksjonsnedsettelser som skyldes  medfødte eller tidlig (før 18 år) ervervede tilstander. For mange innebærer dette at de ikke  følger et forventet utviklingsløp. Behovet for habilitering varer ofte livet ut. Målgruppen innen  habilitering  trenger  bistand  til  å  oppøve  nye  funksjoner  og  ferdigheter  som  de  i  utgangspunktet ikke har hatt samt vedlikehold av ferdigheter3   3.3 Ansvarsfordelingen mellom kommune og  spesialisthelsetjeneste  Ansvarsfordelingen vurderes ut fra tre faktorer;   1 Forskrift om habilitering og rehabilitering, individuell plan og koordinator  ​ 2 Opptrappingsplan for habilitering og rehabilitering (Helse- og omsorgsdepartementet (2017–2019)  ​ ​ side 14 og 15.  3 Veileder om rehabilitering, habilitering, individuell plan og koordinator 2018. IS 2651.  ​ Trondheim kommune 2019 - 2022  5 
Barn og unge med funksjonsnedsettelse   a) behov for spisskompetanse/spesialistkompetanse,   b) kompleksitet og   c) behov for intensitet.     Helsedirektoratet utdyper dette nærmere i rapporten IS-1947 “Avklaring av ansvars- og  ​ ​ ​ oppgavedeling mellom kommunene og spesialisthelsetjenesten på rehabiliteringsområdet”  (utgitt 12/2011).     Ansvars- og oppgavefordeling er beskrevet nærmere i Prosjektrapport Rehabilitering i  ​ Midt-Norge (2014) utarbeidet i samarbeid mellom KS og Helse Midt-Norge.  ​ 3.4 Kommunens ansvar  og oppgaver  Kommunens  ansvar framgår  av  kapittel  3 i  forskrift for  habilitering og rehabilitering, og  ​ ​ utdypes  i  Helsedirektoratets  Veileder  om  rehabilitering,  habilitering,  individuell  plan  og  ​ koordinator.    Kommunen skal;  ➢ planlegge sin habiliterings- og rehabiliteringsvirksomhet  ➢ ha en generell oversikt over behov for habilitering og rehabilitering i kommunen  ➢ sørge for nødvendig utredning og oppfølging ved behov for sosial, psykososial eller  medisinsk habilitering og rehabilitering  ➢ sørge for rehabiliteringstilbud uavhengig av pasientens og brukerens boform  ➢ sørge for nødvendig kompetanse  ➢ integrere tilbudet i et samlet tverrfaglig re-/habiliteringstilbud  ➢ sørge for nødvendige hjelpemidler og ergonomiske tiltak  ➢ organisere lærings- og mestringstilbud  Trondheim kommune 2019 - 2022  6 
Barn og unge med funksjonsnedsettelse   4.0 Koordinerende enhet (KE)  Koordinerende enhet for barn og unge i Trondheim kommune er Barne- og familietjenesten  ​ v/ fagtjenesten Habilitering/helse og omsorg 0-18 år.     Alle kommuner  er  lovpålagt  å ha en koordinerende enhet. Av veileder4 går det frem at  enheten skal være synlig og godt tilgjengelig; “Et sted å henvende seg til for pasient, brukere  ​ og  samarbeidspartnere5.  ​Koordinerende  enhet skal bidra til å sikre  helhetlige tilbud  til  pasienter  og  brukere  med  behov  for  sosial, psykososial  eller medisinsk habilitering  og  rehabilitering. Koordinerende enhet har et overordnet ansvar for arbeidet med individuell  plan(IP), oppnevning og veiledning av koordinator.     En helhetlig struktur for koordinering kan visualiseres slik 6    5.0 Tjenestetilbudet i kommunen  Habiliteringstjenestene  i kommunene er viktige for at hverdagen til barn, unge og deres  familier skal fungere. Kommunene har ansvaret for utbygging, utforming og organisering av  et forsvarlig tjenestetilbud i samsvar med den enkeltes behov. Et forsvarlig tjenestetilbud  innebærer at brukermedvirkningen er optimal og tilpasset den enkeltes forutsetninger, og at  hjelpen gis med god faglig kunnskap, innsikt og forståelse for den enkeltes situasjon. Flere  elementer,  blant  annet  organisering,  saksbehandling  og  samarbeid ved  tjenesteytingen  inngår også i vurderingen av hvorvidt et tilbud er forsvarlig.      Utvidet skolefritidsordning (SFO) og tilsynsordning for barn og unge med  omfattende hjelpebehov.    4 Veileder om rehabilitering, habilitering, individuell plan og koordinator 2018. IS 2651.   ​ 5 Helse- og omsorgstjenesteloven § 7-3  6Veileder om rehabilitering, habilitering, individuell plan og koordinator 2018. IS 2651.   Trondheim kommune 2019 - 2022  7 
Barn og unge med funksjonsnedsettelse   Trondheim kommune har tilbud om SFO/tilsynsordning på ungdomstrinnet og for elever i  den videregående skole.  Tilbudet  tilrettelegges av den enkelte skole og følger skoleåret.     Trondheim  kommune  tilbyr,  ved  behov,  tilsyn  etter  skoletid  og  i  skolens  ferier  for  ungdommer  med  særskilt  behov  på  fra  8.-  trinn  og  ut videregående skole. Tilbudet  etableres  i  samarbeid  med  foresatte  og  Barne-  og  familietjenesten  v/  fagtjenesten  ​ Habilitering/helse og omsorg 0-18 år i  egen bydel.    Det kreves ikke egenbetaling for utvidet SFO for elever på mellomtrinnet, ungdomstrinnet  eller for tilsynsordning i videregående skole.  Pårørendestøtte.  Trondheim kommune tilbyr pårørendestøtte i form av veiledning og opplæring i tilknytning  til de arbeidsoppgaver som følger av det særlige tyngende omsorgsarbeidet. Formålet er å  gi den pårørende støtte slik at de på best måte kan håndtere og mestre sin rolle som  omsorgsyter. Veiledningen og opplæringen skal bidra til å forebygge den pårørendes egen  helse- og livssituasjon.    Tilbudet etableres i samarbeid med foresatte og Barne- og familietjenesten v/ fagtjenesten  ​ Habilitering/helse og omsorg 0-18 år i  egen bydel.  Hjemmesykepleie/helsehjelp.   Det kan gis helsehjelp i tråd med leges forordning. Hjelpen skal være nødvendig ut fra  helsefaglig vurdering og kan omfatte hjelp til stell av sår, medisinering, pustestøtte, bruk av  utstyr i forbindelse med helseovervåking, faglig pleie/tilsyn og lindrende behandling.  Hjelpen  ytes  av  helseteamet  for  barn  og  unge  i  Helse  og  avlastningstjenesten.  Helseteamet er opprettet som et særskilt tiltak for alvorlig syke barn og ungdom, og består  av sykepleiere og personer med spesialopplæring i forhold til det enkelte barns behov.  Omfang og varighet av helsehjelpen bestemmes ut fra en individuell vurdering. Tjenestene  kan ytes i hjemmet, på skole, i barnehage eller i en avlastnings-/barnebolig.  Tilbudet  etableres  i  samarbeid  med  foresatte,behandlende  lege,  Helse-  og  ​ avlastningstjenesten  for  barn  og  unge  og  Barne-  og  familietjenesten  v/  fagtjenesten  ​ Habilitering/helse og omsorg 0-18 år i  egen bydel.  Ergoterapi.  Med utgangspunkt i hva den enkelte opplever er viktig og meningsfullt å gjøre, vurderer  ergoterapeuten  sammen  med  barne/ungdomsgruppen,  nærpersoner  og  samarbeidspartnere hvordan aktiviteter og inne/utemiljø kan legges til rette for å fremme  mestring  av  hverdagsaktiviteter,  delta  i  lek  i  hjemmet/nærmiljø, barnehage, skole og  fritidsarena. Ergoterapitjenesten samarbeider med andre fagpersoner om utforming av din  Individuelle  habiliteringsplan  og  bidrar  sammen  med  deg  og  dine  foresatte  med  å  ​ ​ koordinere og samordne tjenester og tiltak.  Trondheim kommune 2019 - 2022  8 
Barn og unge med funksjonsnedsettelse   Alternativ og supplerende kommunikasjon ; Barn og unge som strever med å snakke kan  ​ få  hjelp  til  å  kommunisere.  Ergoterapeuter  hjelper  med  å  utrede  behov  for  kommunikasjonshjelpemidler,  bistår  med  begrunnelse  av  søknad  til  Nav  Hjelpemiddelsentralen og sikrer at opplæring gis i bruk av ASK-hjelpemidlene. Dette kan  skje  i  samarbeid  med  nærpersoner  rundt  barnet/bruker  og  hjelpemiddelfirma,  Hjelpemiddelsentralen, barnehage,skole, med flere.  Kontaktinformasjon; Ergoterapi for barn og unge   ​ Fysioterapi  Fysioterapeuter jobber med funksjon og bevegelse for å redusere kroppslige plager og  fremme helse. Til barn med medfødt eller tidlig ervervede sykdom/skade er fysioterapeuter  ofte inne med tiltak i det barnet overføres fra spesialisthelsetjenesten. Tiltakene kan være  råd  og  veiledning  til  foreldre og samarbeidspartnere, behandling og  tilrettelegging av  barnets  miljø  slik  at  det  kan  utvikle  seg  best  mulig.  I tillegg deltar fysioterapeuter i  ansvarsgrupper  og  er  med  å  utarbeider  individuelle  planer  for  det  enkelte  barnet/ungdommen. Du trenger ikke henvisning fra lege eller annet helsepersonell for å få  oppfølging av fysioterapeut.    Kontaktinformasjon; Fysioterapitjenester for barn-  og unge under 18 år.   ​ Familietiltak.  Tiltaket er en del av Barne- og familietjenesten på bydel og kan kontaktes direkte.  ​ ​ Familietiltak  vil  ved  behov  kunne  gi  råd,  veiledning  og  oppfølging  av  familieterapeut/psykolog  til  familier med store og  sammensatte  behov. Omfanget og  hyppigheten av tiltakene blir vurdert individuelt i samarbeid med familien eller den enkelte  mottaker. Det er ikke behov for henvisning for å få hjelp fra familietiltak.   Individuell plan IP) og koordinator.  Alle som har behov for langvarige og koordinerte helse- og omsorgstjenester har tjenester  har rett til å få oppnevnt en koordinator i kommunen.  Koordinerende enhet skal bidra til  helhetlige tilbud til pasienter og brukere med behov for sosial, psykososial og medisinsk  habilitering og rehabilitering. Enheten skal ha overordnet ansvar for individuell plan og for  oppnevning, opplæring og veiledning av koordinator.    Koordinerende enhet for barn og unge i Trondheim kommune er Barne- og familietjenesten  ​ v/ fagtjenesten  Habilitering/helse og omsorg 0-18 år.   Tilrettelagt fritid og støttekontakt.   Det er et mål for Trondheim kommune at barn og unge skal ha en aktiv fritid, og at de så  langt som mulig deltar i ordinære fritidsaktiviteter.     For barn/ungdom med funksjonsnedsettelser kan det gis personlig tilrettelegging og hjelp  for å ha en aktiv og meningsfylt fritid i fellesskap med andre. Hjelpen kan gis i form av  støttekontakt og/ eller et tilrettelagt fritidstilbud.  Trondheim kommune 2019 - 2022  9 
Barn og unge med funksjonsnedsettelse     Tilbudet etableres i samarbeid med foresatte, Barnekultur og Barne- og familietjenesten v/  ​ ​ fagtjenesten  Habilitering/helse og omsorg 0-18 år i  egen bydel.  Avlastningstiltak.  Avlastningstiltak  er  forbeholdt  foresatte  som  har  et  særlig  tyngende  omsorgsarbeid.  Tiltaket skal motvirke overbelastning, gi omsorgsyter nødvendig fritid og ferie og mulighet  til å delta i vanlige samfunnsaktiviteter.  Momenter som inngår i vurderingen:  ● barnet/ungdommen er mellom 3 og 18 år og har varig funksjonsnedsettelse og  behov for pleie og tilsyn utover det som er vanlig for barn på samme alder  ● det  er  stor  omsorgsbelastning  på  grunn av  sykdom  hos  foresatte, foresatt  er  eneforsørger, familie og nettverk er lite og barnet har mindreårige søsken  ● barnet er under 3 år, men har alvorlig sykdom med omfattende vansker  ● andre avlastende tiltak er vurdert om de kan erstatte deler avlastningsbehovet  Avlastningen gis vederlagsfritt.  Tilbudet etableres i samarbeid med foresatte, Helse- og avlastningstjenesten for barn og  ​ unge og Barne- og familietjenesten v/ fagtjenesten  Habilitering/helse og omsorg 0-18 år i  ​ egen bydel.  Barnebolig.  For barn/unge med så store pleie og tilsynsbehov at foresatte ikke har mulighet til å ivareta  den daglige omsorgen. Kan barnebolig vurderes som et egnet tiltak.  Tilbudet utredes og etableres i samarbeid med foresatte, Helse- og avlastningstjenesten  ​ for  barn og unge og Barne-  og familietjenesten  v/ fagtjenesten  Habilitering/helse og  ​ omsorg 0-18 år i  egen bydel.    Brukerstyrt personlig assistanse.  Brukerstyrt  personlig  assistanse  (BPA)  er  en  måte  å  organisere  praktisk bistand  og  opplæring på for personer med langvarig og stort behov for personlig assistanse.    For å ha rett til å få bistanden organisert som BPA må barnet/ungdommen ha behov for  bistand utover to år og mer enn 32 timer per uke. Er hjelpebehovet  mellom 25 og 32 timer  per uke, har en rett til BPA dersom kommunen ikke kan dokumentere at BPA vil være  vesentlig dyrere for kommunen.     Tilbudet etableres  i samarbeid  med foresatte,  bruker  og Barne- og familietjenesten v/  ​ fagtjenesten  Habilitering/helse og omsorg 0-18 år i  egen bydel.  Omsorgsstønad.  Trondheim kommunen har tilbud om omsorgsstønad til personer som har særlig tyngende  omsorgsarbeid. Det kan innvilges omsorgsstønad til foreldre med særlig tyngende omsorg  Trondheim kommune 2019 - 2022  10 
Barn og unge med funksjonsnedsettelse   for  barn/unge med funksjonsnedsettelser. Omsorgsoppgavene må være vesentlig mer  omfattende enn for jevnaldrende barn, og oppleves av foresatte som særlig tyngende. Det  må  vurderes  som  best  og  hensiktsmessig  for  barnet  at  foresatte  utfører  omsorgsoppgavene. Omsorgslønn må ses i sammenheng med andre tiltak som kan lette  foreldrenes  omsorgsoppgaver.  Forhøyet  hjelpestønad  fra  folketrygden ytes til  samme  formål som omsorgsstønad og  forutsettes benyttet  før  tjenesten  omsorgsstønad  kan  vurderes.   Tilbudet etableres i samarbeid med foresatte og Barne- og familietjenesten v/ fagtjenesten  ​ Habilitering/helse og omsorg 0-18 år i  egen bydel.  Ledsagerbevis  Alle barn  og  unge  over 8 år med funksjonsnedsettelser kan søke om ledsagerbevis.  Ledsagerordningen er for mennesker som trenger ledsager når de deltar på kultur- og  fritidstilbud. Beviset lar ledsageren komme gratis med, mens innehaveren betaler vanlig  pris. Informasjon og søknadsskjema er å finne på kommunens nettside Ledsagerbevis  ​ Trondheim kommune   Tolk  Tolketjenesten er den kommunale tolke- og oversettelsestjenesten i Trondheim.  ​ Tolketjenesten formidler og utfører tolke- og oversettelsestjenester på ca. 50 språk til alle  enheter i Trondheim kommune.     6.0 Sentrale aktører  Det er personens behov som avgjør omfanget av aktører. Alle som yter tjenester og som  inngår i  barn og unges habiliteringsprosess, er i utgangspunktet å betrakte som aktører  innen dette feltet.     Trondheim kommune 2019 - 2022  11 
Barn og unge med funksjonsnedsettelse   Illustrasjon: Birgit P.  Arntsberg      Den enkelte barn eller ungdom er den viktigste aktøren i alt samarbeid i habilitering. Den  nye pasient- og  brukerrollen, som er beskrevet  i primærhelsemeldingen, sier tydelig at:  «ingen beslutning om meg, skal tas uten meg som pasient».7 Bruker skal være en aktiv og  likeverdig samarbeidspart. Brukerens egen erfaring om helse og sykdom er viktig kunnskap,  og brukerens egne ønsker skal veie tungt ved valg av tiltak.     Allmennlegetjenesten;  Den  allmennmedisinske  virksomheten  utføres  av  fastlegene.  Dette  gjelder  også  pasientinformasjon i samarbeid med pasient til habilitering- og rehabiliteringstjenester og  rådgivning. Fastlegen har det medisinskfaglige koordineringsansvaret for sine pasienter, jf.  §19 i samme forskrift, og plikter å samarbeide med annet relevant personell.  ​   Fastlegen, som henvisende instans, skal samarbeide med øvrige kommunale tjenester for å  sikre  nødvendig  tverrfaglig  utredning  og  kartlegging  som  grunnlag  for  spesialisthelsetjenestens  arbeid8.  Henvisningen  skal  gi  nødvendig  informasjon  slik  at  pasienten  får  god  og  forsvarlig  behandling,  jf.  fastlegeforskriften  §  24,  tredje  ledd.  ​ ​ Koordinerende  enhet,  med  sin  kunnskap  om  tilbud  både  i  kommunen  og  i  spesialisthelsetjenesten, er sentral samarbeidspartner i denne sammenhengen.     Kommunal Ergo - og Fysioterapi og private fysioterapeuter med kommunal  ​ ​ ​ ​ driftsavtale.  Kommunale ergo- og fysioterapeuter og private fysioterapeuter med kommunal avtale er  viktig aktører innen habilitering og rehabilitering. Behovet for habiliteringstjenester hos barn  med  nedsatt funksjonsevne og deres familier er sterkt varierende. Alvorlighetsgraden av  medisinske tilstander er svært ulik, slik at noen barn og unge har lite symptomer, mens  7 Meld. St. 26 (2014-2015)Fremtidens primærhelsetjeneste – nærhet og helhet  8  Kommunens ansvar for undersøkelse og utredning av behov for habilitering og rehabilitering   ​ Trondheim kommune 2019 - 2022  12 
Barn og unge med funksjonsnedsettelse   andre  har  et  omfattende  hjelpebehov.  Dette  er  barn  og  unge  med  ulike  utviklingsforstyrrelser, misdannelser, nevrologiske sykdommer og skader etter ulike traumer.     Viktige  tiltak  er  veiledning,  behandling,  trening  i dagliglivets  aktiviteter  og  tilpassing av  tekniske  hjelpemidler  for  bruk  hjemme,  i  barnehage,  på  skole  og  i  fritid.  Det  er  ofte  nødvendig  med  veiledning  og  undervisning  av  foreldre,  lærere,  assistenter  og  andre  støttepersoner for å sikre kontinuitet og oppfølging av tiltak. Barnefysioterapeutene inngår  som en del av helsestasjons- og skolehelsetjenesten.    Helse og avlastningstjenesten for barn- og unge   Helse- og avlastningstjenesten for barn- og unge er en byomfattende enhet. Enheten gir  tjenester etter lov om helse- og omsorgstjenesteloven etter § 3.2 punkt 6 som omhandler  ​ blant annet helsehjelp i hjemmet og praktisk bistand person. § 3-6 viser til kommunens  ​ ansvar for pårørende. Pårørendestøtte kan være i form av råd og veiledning, omsorgsstønad  og avlastning.     Helse og avlastningstjenesten for barn- og unge har et eget brukerrådet som skal fremme  brukerperspektivet i viktige saker  og prosesser, og bidra til at barn og foreldre blir hørt  gjennom  økt  brukermedvirkning.  Rådet  består  av  3  medlemmer  fra Norsk  forbund for  utviklingshemmede Trondheim, FFO og Handikappede barns foreldreforening.     Koordinerende enhet for barn og unge i Trondheim kommune  Fagtjenesten Habilitering/helse- og omsorg 0-18 år er koordinerende enhet for barn og unge  og forvaltning/tildelingskontor av tjenester etter helse- og omsorgstjenesteloven §§ 3-2 første  ledd nr. 6, 3-6 og 3-8.  Enheten er en del av Barne- og familietjenesten i den enkelte bydel  og kan  kontaktes  direkte  på telefon eller gjennom fastlege, helsestasjon, barnehage og  skole.     Kultur og fritid  Kulturenheten  legger til  rette  for at  den  enkelte kan  delta  i kultur- og fritidsaktiviteter.  Kulturenheten tilrettelegger for frivilligheten gjennom tilskuddsmidler, lokaler, rådgivning og  kompetanse. I samarbeid med både offentlig og private lag og organisasjoner tilbyr de byens  befolkning et bredt og mangfoldig kulturtilbud.     Barnekultur har som mål å skape et mangfoldig og inkluderende kulturprogram for barn i alle  aldre. Avdelingen arbeider for at barn og unge med funksjonsnedsettelse, og som deltar lite i  kultur- og fritidsaktiviteter, skal kunne delta på lik linje med andre barn. For barn og unge  med  funksjonsnedsettelser  kan  det  gis  tilrettelegging  og  støtte  i form av støttekontakt  og/eller et tilrettelagt fritidstilbud.     Pedagogisk Psykologisk tjeneste;  Pedagogisk-psykologisk tjeneste (PP- tjenesten) er kommunens rådgivende og sakkyndige  instans  i  spørsmål  som  omhandler  barn,  ungdom  og  voksne  som  har  en  vanskelig  opplærings- eller oppvekstsituasjon. PP-tjenesten er organisert i Barne- og familietjenesten,  og  kan  kontaktes  via  helsestasjon,  barnehage, skole  eller ved  å kontakte Barne-  og  ​ ​ ​ ​ ​ ​ Trondheim kommune 2019 - 2022  13 
Barn og unge med funksjonsnedsettelse   familietjenesten i din bydel. PPT- voksne kan kontaktes på telefon eller via søknadsskjema  ​ ​ ​ på nett.    PP-tjenesten skal hjelpe barnehagen og skolen i arbeidet med å legge opplæringen bedre til  rette for barn og elever med særlige behov. Den  skal også sørge for at det blir utarbeidet  sakkyndig vurdering i de tilfellene der loven krever det. PP-tjenesten bistår barnehager og  skoler på både system og individnivå slik at alle barn og unge med behov for særskilt hjelp  og støtte får ta del i gode utviklings- og læringsprosesser.   6.1 Samarbeid med eksterne instanser  St. Olavs Hospital  Det  er  inngått  tjenesteavtaler  flere områder 9med  St.  Olavs Hospital og  kommunene i  Trøndelag.  For barn og unge er alle avtalene relevante, men spesielt viktig er retningslinje 1  og 2. Det er opprettet et administrativt samarbeidsutvalg (ASU) med overordnet ansvar for  oppfølging av avtaleverk og samarbeids spørsmål mellom kommunene i Trøndelag og St.  Olavs  Hospital. Under  dette er det etablert  faglige  samarbeidsutvalg (FSU) for hver av  tjenesteavtalene.  Vedrørende  barn  og  unge  med  funksjonsnedsettelse  er  det  et  tett  samarbeid  mellom  Trondheim  kommune  og  klinikkene;  Barne- og  ungdomspsykiatrisk  ​ klinikk  (BUP-klinikk),  Barne-  og  ungdomsklinikken  (BUK)  og  Trondsletten  ​ ​ ​ Habiliteringstjenesten for barn og unge i alderen 0 - 18 år.   ​   NAV  NAV forvalter lover som omhandler arbeid, tiltak og økonomiske ytelser og yter tjenester  som skal bidra til sosial og økonomisk trygghet. Spesielt er NAV Hjelpemiddelsentral en  viktig  samarbeidspartner  og  del  av  habilitering  -  og  rehabiliteringstjenestene.  NAV  Hjelpemiddelsentral  bistår  med rådgivning,  veiledning,  opplæring og  tilrettelegging.  Den  kommunale hjelpemiddeltjenesten formidler korttidsutlån av et utvalg tekniske hjelpemidler  og gjør  tilpasninger, vedlikehold av hjelpemidler.     Frivillige lag og organisasjoner  Trondheim har vi 12 frivillighetssentraler i drift. Trondheim kommune har i tillegg etablert  ​ samarbeidsavtaler  med  flere  organisasjoner.  Disse avtalene  blir videreført  i kommende  planperiode. Organisasjonen Voksne for barn har utviklet programmet Zippys venner om  ​ ​ barn og psykiske vansker.  Zippys venner er for hele småskoletrinnet og skal lære elevene å  mestre dagliglivets utfordringer, identifisere og snakke om følelser og  støtte andre. Røde  ​ Kors Trondheim har et mangfold av tilbud som leksehjelp, flyktningguide og fotballgrupper.  Kirkens Bymisjon tilbyr Home-Start Familiekontakten, et forebyggende tilbud for familier med  ​ ​ kronisk syke barn og barn med nedsatt funksjonsevne. Videre er det etablert samarbeid med  Kreftforeningen  som  tilbyr  møteplasser,  kurs  og  ulike  gruppetilbud  og  Sør-Trøndelag  ​ Idrettskrets.   ​   Temaplan for Trondheim kommunes frivillighetspolitikk ble første gang vedtatt i bystyret 29.  mars 2012.   9 Samarbeidsavtale og underliggende retningslinjer inngått mellom St. Olav Hospital og kommunene i  Sør- Trøndelag  Trondheim kommune 2019 - 2022  14 
Barn og unge med funksjonsnedsettelse   7.0 Status i habiliteringsarbeidet - måloppnåelse i  gjeldende plan  7.1 Prosess og medvirkning  Et helhetlig kunnskapsbilde og kjennskap til utviklingsbehov og muligheter fordrer samarbeid  og en aktiv involvering av sentrale aktører på tjenesteområdet.    Helse- og omsorgstjenestelovens § 3-10 pålegger kommunene å etablere systemer for å  hente inn  pasienters og brukeres erfaringer og synspunkter. Dette er i dag ivaretatt på ulike  måter gjennom formelle utvalg, brukerråd og gjennom brukerrepresentasjon i prosjekt- og  arbeidsgrupper.     Planarbeidet startet august 2018 med å etablere en gruppe bestående av avdelingsledere  fra; Enhet  for fysioterapitjenester, Enhet  for ergoterapitjenester, Koordinerende enhet v/  habilitering/helse- og omsorg 0-18 år, Helse- og avlastningstjenesten for barn og unge og  Kulturenheten v/barnekultur. Gruppen bidro i arbeidet frem til januar 2019.    Trondheim  kommune ønsker å fremme en ny brukerrolle der barn og unge deltar aktivt  i  egen habiliteringsprosess. Dette innebærer å ta brukernes egne ressurser i bruk på nye  måter, med  økt  fokus  på  mestring  i  hverdagslivet og med utgangspunkt i den enkeltes  behov,  ressurser  og  mål.  Begrepet  ”empowerment”  er  ofte  brukt  for  å  utdype  viktige  ​ ​ perspektiver i medvirkning, og kan oversettes med myndiggjøring eller «å gjøre sterk». Dette  ​ ​ er en ressursfokusert tilnærming der fagpersonene bidrar til å bevisstgjøre og styrke den  enkelte  brukers  ressurser,  ferdigheter  og  kompetanse  slik  at  brukeren  får  utnyttet sitt  potensiale.  Empowerment  handler  også  om  å  endre  den  tradisjonelle  maktrelasjonen  mellom bruker og tjenesteyter. En slik arbeidsform innebærer å la barn og unge definere  sine  behov,  og  bistå  den  enkelte  i  å  finne  de  beste  løsningene  i  sin  egen  habiliteringsprosess.10    Rullering  av  temaplan  Habilitering  av  barn  og  unge  med  funksjonsnedsettelse  var  ​ sammenfallende i tid med rullering av Temaplan for habilitering- og rehabilitering for voksne  ​ over  18 år  og Strategiplanen  “en  bedre  hverdag for  alle” I  denne forbindelse ble det  ​ ​ arrangert en felles workshop mellom Oppvekst og utdanning og Helse og velferd.     Det ble sendt ut invitasjon til brukerorganisasjoner, pårørende, tjenestemottakere, ansatte  ved ulike enheter i kommunen, verneombud, tillitsvalgte, NTNU og  NAKU. Totalt var det 72  personer som deltok på en cafedialog rundt 6 ulike temaer. Temaene var som følgende: fritid  ​ og ferie, medvirkning og inkludering, overgangen fra barn til voksen, utdanning og opplæring  ​ ​ ​ ​ ​ ​ og ordet fritt.   ​ ​   10 Helsedirektoratet 2018. Veileder om rehabilitering, habilitering, individuell plan og koordinator  ​ Trondheim kommune 2019 - 2022  15 
Barn og unge med funksjonsnedsettelse   Til  workshopen  var  spesielt  Norges  Handikapforbunds  Ungdom11  (NHFU)  invitert.  ​ Tradisjonelt  har brukerundersøkelsene vært rettet  mot foresatte og pårørende.  Barn og  unges  erfaringer  og  synspunkter  har  i  mindre  grad  vært  registrert  og  dokumentert.  Samarbeidet med NHFU har i tillegg gitt oss anledning til å intervjue 6 barn og unge, som  mottar habiliteringstjenester i dag.     Mitt Liv psykiskhelseproffene er for Trondheim kommune en viktig samarbeidspartner når  ​ metoder  og  tiltak  skal  evalueres  og  helsetjenester  skal  endres  og  utvikles.  Psykiskhelseproffene er barn og unge med erfaring med psykisk helsevern og kommunalt  psykisk helsearbeid. I arbeidet med planen har vi gjennom intervjuer og seminarer mottatt  innspill og synspunkter som vi har tatt med i det videre planarbeidet.     Rådmannen har gjennom workshop, i samtaler med barn og unge og i møter med ansatte  og brukerorganisasjoner fått god innsikt i utfordringer og forbedringer. Funn vil bli omtalt i  kapittel 7 og 8 og fulgt opp i handlingsdelen i temaplanen. Trondheim kommune har fått  positive tilbakemeldinger fra barn og unge i målgruppen, foresatte, brukerorganisasjoner  og  ansatte i kommunen på at barn og unge er medvirkende i  arbeidet med planen.   ​    ​“Barnas og foreldrenes stemme må telles likt”    “Barna må få vite om at de snakkes om”.  “Medvirkning- barn skjønner ikke hva ordet betyr”.    “Barne kommunestyrer og ungdomsråd er byråkratisering! Det er ønske om at barn skal bli som voksne”.    “Artikkel 12 i barnekonvensjonen sier at barn har rett til å medvirke men hvordan og med hvem sier det ikke noe  om. Begynner vi her spør barna hvem og på hvilken måte er vi kommet langt. Den voksne har ansvaret!”    “Taushetsplikt? Det skrives ned, flere leser det som er skrevet, under 16 sies  alt til foreldrene. Er det greit. Barna må spørres. Barna er kapteinen i eget liv”    “Diagnose blir både forklaringen og løsningen”.    “Ansvarsgrupper uten den det gjelder?”     (u​tdrag av  innspill fra barn og unge som har deltatt i planprosessen)    Hovedbudskapet  fra  barn  og  unge  som  vi  har  snakket  med  i  planprosessen  kan  oppsummeres som følgende;    ”Barn  og unge  ønsker innflytelse  i  saker som berører dem. De ønsker muligheten til å  påvirke  sin  egen  hverdag  og  fremtid  gjennom  deltakelse  og  innflytelse  i  plan-  og  beslutningsprosesser som berører deres nåtid og fremtid”     11 Norges Handikapforbunds Ungdom  ​ Trondheim kommune 2019 - 2022  16 
Barn og unge med funksjonsnedsettelse   7.2  Periodemål 1. Barn og unge utvikler tilfredsstillende  grunnleggende ferdigheter  7.2.1 Samarbeid med frivillige lag og organisasjoner  Temaplan for Trondheim kommunes frivillighetspolitikk ble første gang vedtatt i bystyret 29.  mars 2012. Vedtaket ble gjort på bakgrunn av et arbeid i frivillighetsåret 2011 som involverte  mange frivillige aktører og kommunale enheter. I forbindelse med oppdatering av Trondheim  kommunes  planstrategi  besluttet  rådmannen  at  temaplan  for  frivillighetspolitikk  skal  revideres og videreføres frem til 2020.    Mange frivillige organisasjoner gjør en ekstra innsats for å inkludere mennesker med nedsatt  funksjonsevne. Organisasjoner innenfor ulike kategorier som kor, korps, dans, scenekunst,  interesseorganisasjoner  og  politiske  ungdomsorganisasjoner.  Norsk  musikkorps  forbund  (NMF) ivaretar interessene til de mange korpsene som yter en frivillig innsats for å tilby barn  og unge deltakelse, opplevelse og  mestring.  Bondeungdomslaget (BUL i Nidaros) er et  eksempel på en organisasjon som driver med teater, folkedans og folkemusikk.  Trondheim  kommune  stimulerer  til  dette,  blant  annet  gjennom  tilskuddsordninger,  arrangement og  tilrettelegging av arenaer.  Frivillige lag og organisasjoner har begrenset kompetanse og  kapasitet  til  å  tilby  tilrettelegging  av  aktivitetene  til  funksjonshemmede  barn  og  unge.  Kulturenheten  har  derfor  etablert  egne  frivillig-grupper  for  personer  med  funksjonsnedsettelse som kan bistå på festivaler og arrangement. Gruppene koordineres og  følges opp av Kulturenheten.    “Barnepakken” har vært i utvikling siden 2007 som et forebyggende arbeid for barn og unge.  Fokuset er og styrke og utvide aktiviteten i etablerte lag og organisasjoner i nærmiljøet, slik  at  aktiviteten  gjøres  tilgjengelig  for  flere  i  målgruppen.  Ungdom  med  tilknytning  til  fritidsklubbene og Kultursenteret ISAK gir betydningsfulle bidrag gjennom organisering av  aktiviteter og interessefelt.     Ungdom er her en viktig aktør som bidrar som frivillige med inkludering og sosialisering på  tvers av sosiale og kulturelle skillelinjer, og på tvers av bydeler. Ungdommer fra 18 til 20 år  kan få oppdrag som frivillig gjennom å signere en frivillig-kontrakt med en en fritidsklubb,  med konkrete ansvarsområder. “Ung Leder Saupstad” er et eksempel på et prosjekt hvor  ungdom  får  opplæring  i  frivillig  arbeid.  Den  fremvoksende  virtuelle  frivilligheten  og  Ungdommens kulturmønstring (UKM) er eksempler på viktige nettverksbaserte arenaer som  samler barn og unge.     Det er et samarbeid mellom HIST (fysioterapiutdanningen) og CP foreningen, der studenter  etter veiledning drifter aktivitetsgrupper for barn med nedsatt funksjon. ”Sabeltanngym” og  ”CP supergym” har vært byomfattende tilbud, som har hatt og har stor betydning for barn  som har deltatt.  Trondheim kommune 2019 - 2022  17 
Barn og unge med funksjonsnedsettelse   7.2.2 Tiltak innen velferdsteknologi  Velferdsteknologi omfatter alle typer teknologier som har et brukerperspektiv og har som  formål å bedre kvaliteten av velferdstjenester gjennom økt selvhjulpenhet, uavhengighet og  verdighet for mottakere av helse- og omsorgstjenester. Velferdsteknologi er spesielt rettet  mot personer med kroniske sykdommer eller personer med funksjonsnedsettelse.     I  september 2015 ble Prosjekt “Mestring med GPS barn og unge” igangsatt. Trondheim  ​ kommune ved Velferdsteknologiprogrammet ønsket å gjennomføre et prosjekt i samarbeid  med  foresatte,  Barne-  og  familietjenesten og  Enhet  for  ergoterapitjenester  for  å se  på  hvordan lokaliseringsteknologi (GPS) som hjelpemiddel til barn og unge med kognitiv svikt,  kunne være et nyttig varslingssystem. Velferdsteknologiprogrammet har gjennom prosjektet  ​ ”Trygge spor” gjort seg positive erfaringer med bruk av GPS for eldre med demens/kognitive  utfordringer. Prosjektet 12 ble avsluttet i 2016 med bakgrunn i at dagens lovverk ikke gir  ​ anledning å bruke barn og unge i utprøving av trygghets- og sikkerhetsteknologi.     I 2016 ble prosjektet Ung IT igangsatt. Målsettingen med prosjektet var å utvikle en digital  ​ plattform som gir innbyggerne lett tilgang til og oversikt  over fritidstilbud til  barn og unge  ​ med  fysisk  funksjonsnedsettelse.  Manglende finansiering gjør  at  IT-  plattformen ikke er  realisert.   7.2.3 Tidlig innsats gjennom  bruk av fagteam og psykososiale team i  bydelene  Psykososialt team13 er et tverrfaglig team opprettet i hver bydel, bestående av ansatte fra  Barne-  og  familietjenesten  og  Enhet  for  fysioterapi.  Teamet  er  en  forsterkning  av  skolehelsetjenesten. Målsettinger for teamet er:     ❏ Legge til rette for gode og trygge oppvekstmiljøer  ❏ Iverksette forebyggende tiltak for å hindre psykiske vansker hos barn og unge.  ❏ Tidlig  oppdagelse og  oppfølging  av  barn og unge i risiko for  å  utvikle psykiske  vansker eller lidelser.  ❏ Gi hjelp og behandling for de som trenger det på laveste effektive omsorgsnivå.  ❏ Styrke tilbudet til barn og unge som er i risiko for å utvikle psykososiale vansker.    Fagteam i barne- og ungdomsskoler14 er et fast samarbeidsforum mellom skolen og Barne-  og familietjenesten. Foresatte og ungdom deltar ved behov.  Fagteamet er et forum for å  drøfte utfordringer eller bekymringer knyttet til enkeltbarn eller barnegrupper.     I  evaluering15  som  ble  gjennomført i  2017 er tilbakemeldingene  fra ansatte at arbeidet  oppleves  som  spennende  og  meningsfylt  og  at barn/unge  og deres  foresatte opplever  tilbudet  som positivt og nyttig. Det vises videre til at samarbeidet med skolene, spesielt  12 Prosjektrapport-  Mestring med GPS  ​ 13 Psykososialt team trondheim kommune  ​ 14 Fagteam i barne- og ungdomsskoler i Trondheim kommune  ​ 15 Evaluering psykososialt team  ​ Trondheim kommune 2019 - 2022  18 
Barn og unge med funksjonsnedsettelse   lærere, er i utvikling og antall saker er i økning, og man mener å se, gode resultater av  samarbeidet, både på individ og systemnivå. Utfordringen som rapporteres er knyttet til “at  ​ det oppleves uklart hvor og hvilke problemstillinger som skal henvises til psykososialt team  eller  løftes  gjennom  fagteam  på  den  enkelte  skole”.  Med  et  endret  mandat  og  en  ​ tydeliggjøring av grenseoppgangene blir ordningen videreført også i kommende planperiode.  7.2.4 Sikre gode overganger mellom barnehage og skole  Den nye Rammeplanen for barnehagens innhold og oppgaver, som ble iverksatt fra august  2017, behandler i et eget kapittel ulike overganger i barnehagen barnets liv. Overgang når  barnet  begynner i barnehagen, overganger  innad  i barnehagen  og overgangen  mellom  barnehage  og  skole.  Rammeplanens  kapittel  7.  om  tilrettelegging  av det pedagogiske  tilbudet for barn som trenger ekstra støtte fremgår det at     “Barnehagen  skal  sørge  for  at  barn  som  trenger  ekstra  støtte,  tidlig  får  den  sosiale,  ​ pedagogiske  og/eller  fysisk  tilretteleggingen  som  er  nødvendig  for  å  gi  barnet  et  inkluderende og likeverdig tilbud”    Med bakgrunn i sak 0015/18, “Verbale forslag”, er det utarbeidet nye rutiner og prosedyrer  ​ ​ for å sikre overføring og få til gode overganger.  Barnets individuelle plan er i tillegg et  verktøy som skal sikre forutsigbarhet og medvirkning i disse overgangene.     Foreldre og ansatte i barnehage og skoler formidler at det er gode overføringsmøter mellom  ulike instanser siste året før barnet begynner på skolen. Foreldre opplever at skolen er godt  forberedt og innehar nødvendig informasjon når barnet begynner på skolen. Foreldre oppgir  at de føler seg inkludert og har stor medvirkning i prosessen.  7.2.5  Samarbeid mellom barnehage/skole og Helse- og  avlastningstjenesten for barn og unge  Hovedprioriteringen for skoleområdet i Trondheim er økt læringsutbytte for hver enkelt elev  innenfor rammen av fellesskapet. Skolen skal være en felles møteplass der alle elevene skal  utvikle ferdigheter, tilegne seg kunnskap, verdier og holdninger. Alle barn skal oppleve at de  er en av fellesskapet. I Trondheim kommune har som hovedprinsippet at alle barn at alle  barn skal gå på sin nærskole. Trondheim har i november 2018,  56 skoler med over 20.000  elever. Det er ulike årsaker til at foreldre velger alternativ skoletilbud. Noen ønsker forsterket  skole, og vurdere dette som det best egnede tilbudet for deres barn, mens andre velger  nærskolen.    Bystyret i Trondheim vedtok i 2011 en modell for tildeling av ekstra ressurser til skoler med  ​ elever med omfattende og vedvarende behov for spesialundervisning og bistand. Tidligere  ble disse ressursene fordelt ut fra en skjønnsmessig vurdering, basert på observasjoner,  dokumentasjon  fra  skolene  og  dialog med  hjelpeapparatet og foreldrene.  Den  vedtatte  modellen skulle skape større likeverdighet i tilbudet til disse elevene. Modellen ble evaluert  og videreført av Bystyret 26.02.15   ​   Trondheim kommune 2019 - 2022  19 
Barn og unge med funksjonsnedsettelse   I Trondheim kommune finnes det i 8 avdelinger/ressurssentre med til sammen 160 elever  med funksjonsnedsettelser og/eller lærevansker. Opplæringstilbudet i en forsterket avdeling  regnes i sin helhet som et spesialtilbud. Ved flere forsterkede skoler legger man til rette for  inkludering  mellom  de  som  går  på  de forsterkede  tilbudene  og de  ordinære klassene.  Opplæringen tilpasses den enkeltes elevs evner og forutsetninger.     Trondheim  kommune  etablerte  og  samlokaliserte  Gartneriet  barnehage  og  Gartneriet  avlastningsbolig med helseteamet for barn og unge i 2008. Samlokaliseringen har ført til at  det nå er lett tilgang av helsepersonell fra boligen og fra helseteamet, og det er personalflyt  mellom avlastningsboligen og barnehagen. Det oppleves som positivt for barn og foreldre  som på denne måten får færre hjelpere å forholde seg til, og ansatte får kunnskap om  hvordan barnet utvikler seg på ulike arenaer. Samlokaliseringen med avlastningsboligens  helsepersonell har gitt trygghet til barnet og familien og til ansatte i barnehagen.    Barn og unge med multifunksjonshemminger og/eller adferdsvansker, krever tett oppfølging  og  spesiell  kompetanse.  Mange  av  barna  har  tilbud  om  avlastning  i  kommunens  avlastningsboliger. Ansatte i boligene som arbeider tett på barna har stor kunnskap om det  enkelte barn, dets behov og uttrykksmåte. De kjenner foresatte og pårørende godt. Dette er  en ressurs som i dag ikke utnyttes godt nok. Trondheim kommunen vil derfor i kommende  planperiode  gjøre  et  forsøk  med  personalflyt  mellom  barnehager,  skoler  og  helse  og  avlastningstjenesten  for  noen  utvalgte  barn  i  målgruppen.  Målet  er  å  redusere  antall  personer  som det enkelte  barn må forholde  seg til, skape forutsigbarhet  og trygghet i  overgangen mellom hjem, barnehage og/eller skole.   7.3 Periodemål 2. Barn og unge har gode læringsmiljøer  7.3.1  Styrking av alternativ og/eller supplerende kommunikasjon (ASK) i  tjenestene til personer med utviklingshemming og  multifunksjonshemming.  Personer med behov for alternativ og supplerende kommunikasjon er barn, unge og voksne  som må bruke andre former enn tale i direkte kommunikasjon med andre. Å kommunisere  på  andre  måter  kalles  for  alternativ  og  supplerende kommunikasjon,  forkortet til ASK.  Avhengig  av  den  enkeltes  behov  skal  de  alternative  kommunikasjonsformene  fungere  kompenserende,  erstattende  eller  støttende  for  det  manglende  talespråket.  ASK  er  personens stemme.    Fra 2014  er  Gartneriet tillagt en knutepunktfunksjon for veiledning av barnehager innen  Alternativ og supplerende  kommunikasjon (ASK). Eksempler på ASK kan være bruk av  håndtegn, fotografi, grafiske tegn, taktile tegn eller konkreter. ASK etterspørres for barn som  har behov for alternative kommunikasjonsformer og det er kompetansegivende at Gartneriet  sammen med Barne– og familietjenesten kan bidra med nettverk og erfaringsspredning.    Ressurssentrene ved  Dalgård  skole og  Åsveien skole skal bistå nærskolene innen sine  fagområder, Åsveien innen autisme og Dalgård innen sammensatte vansker. Dalgård har i  Trondheim kommune 2019 - 2022  20 
Barn og unge med funksjonsnedsettelse   tillegg som oppgave å veilede fire skoler med smågrupper, samt bistå i  inntak til disse  gruppene.  Ressurssenteret  ved  Åsveien  har  fått  byomfattende  oppgave  for  å  veilede  nærskoler innen Alternativ og Supplerende Kommunikasjon (ASK).  7.4 Periodemål 3. Flere barn og unge får hjelp og støtte i de  ordinære tilbudene  7.4.1  Etablere felles arena for familier   Tidlig i 2018 startet arbeidet med å etablere familiesentra i alle bydelene som innebærer at  tjenestene  til gravide, barn, unge og deres familier er samlokalisert i et bygg i hver bydel.  Det er lav terskel for å søke veiledning, hjelp og støtte på helsestasjonen eller hos PPT,  barnevern  og  habilitering.  Senteret  tilbyr  lett  tilgjengelig  hjelp,  og  har  fokus  på  ulike  foreldrestøttende tiltak og tjenester.   7.5 Periodemål 4.  Samarbeid med foresatte styrkes, herunder  samhandling for å sikre koordinert innsats i et familieperspektiv  7.5.1 Definere roller, ansvar og myndighet til koordinerende enhet  Barn og unge som har behov for langvarig og koordinerte helse- og omsorgstjenester, har  rett på ansvarsgruppe, en koordinator og en individuell plan som skal bidra til å sikre oversikt  og brukerinvolvering16 I Trondheim kommune er koordinerende enhet for barn og unge lagt  til Barne- og familietjenesten v/ fagtjenesten habilitering/helse og omsorg.   ​   Det er et forbedringspotensiale når det gjelder samhandling i organisasjonen som skal føre  til at brukerne opplever tjenestene som koordinert. Dette gjelder spesielt for ungdommene i  overgangen  fra  ungdomsskole  til  videregående  skole  hvor  kommunehelsetjenesten,  spesialisthelsetjenesten og  pedagogisk-psykologiske tjeneste for videregående opplæring  yter tjenester.     I 2018 ble habiliteringstjenestene for barn og unge i Trondheim kommune innvilget tilskudd  fra Fylkesmannen til styrking av kompetanse- og kvalitetsutvikling, implementering av rutiner,  veiledning og opplæring av koordinatorer og styrke samhandlingen i overgangen mellom  barn/ung voksen. Prosjektleder for prosjektet “Opptrapping og utvikling av habiliterings- og  rehabiliteringsvirksomheten Trondheim kommune” finansieres gjennom tilskuddet. Prosjektet  videreføres ut 2019.  I September 2018 ble det vedtatt nye rutiner vedrørende koordinering  ​ for  barn og unge med rett på koordinator etter helse og omsorgstjenesteloven. Rutinen  omhandler  “praktisering  av  rollen  som  koordinator”  og  “opplæring  og  veiledning  av  koordinator” Ansvaret for  opplæring og veiledning av koordinatorer ligger til koordinerende  enhet i kommunen her; Habilitering/helse og omsorg BFT. Opplæringen er satt i system og  for å sikre felles opplæring  arrangerer byomfattende opplæring dager med koordinatorene.    16 Veileder om rehabilitering,habilitering, individuell plan og koordinator  ​ Trondheim kommune 2019 - 2022  21 
Barn og unge med funksjonsnedsettelse   7.5.2 Overgangen mellom barn til voksen  Det  er  utarbeidet  en  egen  rutine,  som  skal  sikre  god  overgang  mellom  Oppvekst  og  utdanning og Helse og velferd. Rutinen følges opp. I  intervju med ungdommer som rutinen  omfattes av, uttrykker flere at de har store forventninger til det å bli 18 år. De ser frem til å  “bli selvstendig”, “leve ut drømmene” ved få utmålt tjenester og tiltak med utgangspunkt i det  ​ ​ å være ungdom. Ungdommene uttrykker videre at de ikke er fornøyd med at kommunen  “sikrer overgangen” men gode rutiner som iverksettes med informasjonsutveksling mellom  ​ ​ enheten fra og med 15 år. En ungdom uttrykte det slik;     “jeg har aldri vært tenåring, ungdom eller ung voksen i kommunens planer. Mine behov  defineres  gjennom diagnosen jeg er født inn i”.   ​   I samtale med foreldre gir uttrykk for det motsatte. Foreldre opplever overganger ofte som  uoversiktlig og utfordrende med tanke på  “det nye, det ukjente”  De er svært fornøyd med  ​ ​ tydelige rutiner som avklarer retning og forventninger.     Det foreligger en felles samarbeidsavtale mellom Barne- og familietjenesten, NAV og Helse  velferd,  en avtale som som tydeliggjør prioriterte  samarbeidsområder i  årene fremover.  Videre er det utviklet felles rutiner for å sikre gode overganger fra barn til voksen i de saker  der ungdommen har behov for helse- og omsorgstjenester etter fylte 18 år.     Tilbakemeldingene fra brukerorganisasjoner og foresatte er at de overgangen fra barn til  voksen savner mer informasjon om tjenestetilbudet og hvilke rettigheter ungdommen har  etter fylte 18 år. Foresatte og ungdommene selv ønsker mer og tidligere informasjon om de  ulike mulighetene knyttet til det å eie kontra leie bolig etter 18 år. Foreldre er tydelig på at  samarbeidet  mellom de ulike enhetene i Barne- og familietjenesten, Helse og velferd og  NAV må bedres. Dette vil vi arbeide med og forbedre i planperioden.    Det har i perioden vært innledet et tettere samarbeid med helse og velferd i forhold til unge  brukere som har store sammensatte behov og som Helse- og avlastningstjenesten for barn  og unge ikke har hatt tilrettelagt bolig for, eller ansatte med nødvendig spisskompetanse i  forhold til målgruppens behov. Dette sikrer målgruppen større kontinuitet i oppfølgingen i  overgangen mellom barn og voksen.  7.5.3  Pårørendestøtte  Ansvaret  for  læring  og  mestring  er  delt  mellom  spesialisthelsetjenesten17  og  kommunehelsetjenesten18.  Spesialisthelsetjenesten  skal  i  hovedsak  gi  brukere  og  pårørende  lærings-  og  mestringstilbud  som  er  relativt  korte,  intensive  og  ofte  diagnosespesifikke. Kommunen har hovedansvar for å etablere lærings- og mestringstilbud  med fokus på forebygging og helsefremming, og det å leve med langvarig sykdom eller  helseutfordringer.   17 §3-8 Lov om spesialisthelsetjeneste  ​ 18 §§3-2 og 3-3 Lov om kommunale helse- og omsorgstjeneste  ​ Trondheim kommune 2019 - 2022  22 
Barn og unge med funksjonsnedsettelse     Starthjelp Er lærings- og mestringstilbud som retter seg mot foreldre med barn mellom 0-6  år.  Barn  som  har  nedsatt  funksjonsevne  eller  langvarig sykdom.  Trondheim kommune  etablerte Starthjelp som et tilbud til foreldre i 2017. Enhet for fysioterapitjenester, enhet for  ergoterapitjenester og Barne- og familietjenesten v/avdeling Habilitering/helse og omsorg  har  ansvaret  for  gjennomføringen.  Tilbakemeldinger og  ønsker fra familiene  har  vært  retningsgivende for innhold og tematikk i kurspakken. I alt er det 17 familier har benyttet seg  av tilbudet.  Oppsummering av evalueringsresultater vår 2018 viser:     Samtlige deltakere har gitt høyeste score på at det var nyttig å delta på Starthjelp.   Følgende utsagn har fått høyeste eller nest høyeste score:  o Starthjelp ble ledet på en god måte  o Presentasjoner fra fagfolk var nyttige   o Presentasjoner fra brukerrepresentanter var nyttige    o Samtalene i plenum var nyttige  o Det var passe antall deltakere  o Det var nok pauser  o Det ble brukt forståelige ord og uttrykk   o Kurset gav mer kunnskap om hvordan takle praktiske utfordringer    Tilbudet  videreføres.     I planperioden vil Trondheim kommune etablere en  pilot- Starthjelp, for flerspråklige familier.  ​ ​ Erfaringene viser at dagens Starthjelp ikke er dekkende for denne målgruppen.   ​ ​ 7.5.3 Ressursteam, Brukerstyrt personlig assistent (BPA)   Frem til 2016 var det etablert et felles kompetanse og drøftingsteam mellom Helse og velferd  og Barne og familietjenesten der søknader om BPA anonymt ble drøftet. Formålet var å  felles  kompetanseheving  og lik  skjønnsutøvelse i saksbehandlingen. Behovet for en slik  ordning ble  evaluert.  Ordningen  ble  erstattet med nye rutiner som sikrer tett samarbeid  mellom Helse og velferd i og BFT i den enkelte sak.   7.5.4 Timebasert avlastning og brukerstyrt personlig assistanse (BPA)  Antall  familier  som  har  søkt  og  er  innvilget  Brukerstyrt  personlig  assistanse  har  i  planperioden gått fra 1 til 12 familier. Det er en ønsket utvikling for Trondheim kommune.  Brukerstyrt  personlig  assistanse  er  et  viktig  bidrag  til  likeverd,  likestilling  og  samfunnsdeltakelse for personer med nedsatt funksjonsevne og stort behov for bistand. For  personer i denne situasjonen betyr BPA mye for muligheten til yrkesdeltakelse, utdanning og  et aktivt og selvstendig liv.  7.5.5  Etablering av barnebolig   Antallet barnebolig plasser har variert mellom 16 og 18 i planperioden. Pr.  September 2018  har Trondheim kommune 18 barn som bor i  barnebolig. Trondheim kommune opplever en  økning der foresatte til barn og ungdom med psykiske vansker, utfordrende atferd og store  Trondheim kommune 2019 - 2022  23 
Barn og unge med funksjonsnedsettelse   mestringsproblemer i eget hverdagsliv har behov for barnebolig. Utfordringsbildet fremover  vil dreie seg om å ha tilstrekkelig og tilgjengelig kapasitet for tilbud til andre barn og familier  enn  tidligere  der  utviklingshemmede  har  vært  majoriteten.  Kompetansen  i  denne  sammenhengen  vil  måtte  forsterkes  ytterligere,  ikke  minst  i  et  samarbeid  med  habiliteringstjenestene både for barn og voksne. Oppvekst- og utdanning og helse og velferd  arbeider sammen for å sikre gode overganger mellom barn og voksen. Det er tett dialog  mellom alle aktørene.     I planperioden er Søndre Husebytun barnebolig etablert. Boligen gir barnebolig plass og  tilbud  til  ungdommer  med  både  sosiale-,  psykiske  og  atferdsmessige  utfordringer.  Etableringen  av  Søndre  Husebytun  har  bidratt  til  å  dekke  behovet  for  barneboliger  i  Trondheim kommune. Boligen dekker et behov tilpasset annen problematikk enn våre øvrige  barneboliger.     I planperioden vil det bli opprettet et eget kompetansesenter, med utgangspunkt i et nytt  bofellesskap. Kompetansesenteret/boligen planlegges, etableres og skal driftes i samarbeid  mellom Oppvekst og utdanning og Helse og velferd. Målet er å gi tjenester med god kvalitet  og riktig kompetanse i tillegg til å bidra at overgangen mellom barnebolig og bolig etter 18 år  blir mer fleksibel. Faglig vurdering av det individuelle behovet skal vektlegges mer enn alder,  ved overgang til ny bolig. Driftskostnad til det nye bofellesskapet skal finansieres ved at et  eller  flere  av  dagens bofellesskap  avvikles. Den fysiske  utformingen i  flere av  dagens  bofellesskap for barn og unge  tilfredsstiller ikke de behov som målgruppen har behov for.    Trondheim kommune vil i planperioden også etablere et ambulant team i regi av Helse- og  avlastningstjenesten  for  barn  og  unge.  Teamet  skal  gi  miljøterapeutisk  tilbud  til  hjemmeboende ungdom under 18 år med psykiske vansker. Tilbudet skal gis i samarbeid  med spesialisthelsetjenesten og andre aktuelle faggrupper i kommunen. Målet er å gi støtte  til barn og og unge og bidra til at de kan bo i foreldrehjemmet og fungere i sitt nærmiljø så  lenge  de  ønsker  det.  Etablering av ambulant  team finansieres ved  hjelp av midler  fra  avlastningstilbudet for ungdom 12 - 18 år, som ble lagt ned, Leistad 13-18 år. Rådmannen vil  vurdere styrking av området i det årlige arbeidet med handlings- og økonomiplan.  7.5.6 Avlastning Leistad 13-18 år.  Med bakgrunn i behov for å etablere et enetiltak for en enkelt bruker ble Leistad som tiltak  avluttet. Ressursene ble overført til Helse og avlastningstjenesten for barn og unge som  etablerte ene- tiltaket.     7.5.7 Etablere brukerråd ved Leistad  Viser til punkt 7.5.6  7.5.8 Kompetanseheving  Ansatte har deltatt på ulike kompetansegivende kurs, men arbeidet med å utvikle et felles  kompetanseprogram for ansatte som arbeider med målgruppen er ikke igangsatt. Arbeidet  Trondheim kommune 2019 - 2022  24 
Barn og unge med funksjonsnedsettelse   videreføres i kommende planperiode, og med spesiell vektlegging av å øke kompetansen  innen makt og tvang.    I september 2018 ble det vedtatt nye rutiner vedrørende koordinering for barn og unge med  ​ rett på koordinator etter helse og omsorgstjenesteloven. Rutinen omhandler “praktisering av  rollen som koordinator” og “opplæring og veiledning av koordinator” Ansvaret for  opplæring  og  veiledning  av  koordinatorer  ligger  til  koordinerende  enhet  i  kommunen  her;  Habilitering/helse  og  omsorg  BFT.  Opplæringen  er  satt  i  system  og  for å  sikre felles  opplæring  arrangerer byomfattende opplæring dager med koordinatorene.    Ansatte har uttrykt behov for kompetanseutvikling innen saksbehandling, veiledning, familie  og nettverksmetodikk. Koordinering og utøvelse av koordinatorrollen. Workshop og intervju  med barn og unge gir innspill til at følgende bør prioriteres;  ➢ Større raushet, empati og forståelse for individuelle behov. Barn som pårørende og  foresattes behov er nevnt spesielt.  ➢ Kompetanse på  tilbud og muligheter ut over det kommunen selv tilbyr.  ➢ Pårørendestøtte i form av veiledning i konkrete situasjoner til barn og unge. Her blir  barn og unge innen autismespekteret spesielt fremhevet.  7.5.9 Informasjon om tjenestetilbudet på kommunenes nettside  Kommunikasjonsstrategien  bygger  på  Trondheim  kommunes  verdigrunnlag,  Kommuneplanens  samfunnsdel  2009-2020,  Offentleglova  og  kommunens  IT-strategi.  Verdiene ”åpen, modig og kompetent” legger føringer for kommunikasjonen og kommunens  kommunikasjonsarbeid.    Trondheim kommune kommuniserer daglig med virksomheter, grupper og enkeltpersoner.  Kommunen  er  tilgjengelig  både fysisk og i  digitale medier,  og dagsorden settes  av  et  mangfold  av  mennesker.  God  dialog  er  en  forutsetning  for  et  godt  forhold  mellom  kommunen, innbyggerne og samarbeidspartnerne. Kommunens legitimitet og omdømme er  avhengig av at det er samsvar mellom de forventninger innbyggerne har til oss og kvalitet og  omfang  på  de  tjenestene  vi  leverer.  Trondheim  kommunes  kommunikasjon  om  samfunnsvirksomhet, tjenestetilbud, rettigheter, plikter og viktige politiske beslutninger skal  være aktiv, offensiv og tilrettelagt for målgruppene.     Det  er  derfor  et  pågående  og  kontinuerlig  arbeid  mellom  de  ulike  fagenheten  og  Kommunikasjonsenheten  som  har  ansvaret  for  publisering  og  oppbyggingen  av  internettsiden i Trondheim kommune. Trondheim kommune er en stor kommune med mange  ulike aktiviteter og tilbud. For denne målgruppen som for alle andre innbyggerer er ønsker  og behov forskjellige. Innbyggerne søker forskjellig informasjon og tilbud ut fra eget ståsted i  livet. Det er ikke utviklet en egen informasjonsside for tjenestetilbudet  til barn og unge med  funksjonsnedsettelse.   Trondheim kommune 2019 - 2022  25 
Barn og unge med funksjonsnedsettelse   8.0 Utfordringer og muligheter  Rådmannen  prioriterer  sammen  med  barnehage  og  skole  å  styrke  det  helhetlige  læringsløpet fra barnehage til videregående opplæring. Det skal ytes tidlig innsats slik at  flere barn og unge får tidlig hjelp med sine vansker, og hjelp og støtte ytes i de ordinære  tilbudene, som er naturlige arenaer for barn og unge.    Kommunene  finansieres  i  stor  grad  gjennom overføringer fra staten.  Statsbudsjettet  er  retningsgivende  for hvordan kommunens penger  skal disponeres, men prioriteringer og  handlingsplaner utarbeides og vedtas av den enkelte kommune. Det oppleves derfor ikke  alltid at det er samsvar mellom styringssignalene fra staten og prioriteringene den enkelte  kommune gjør.    Norge  er  et  rettssamfunn,  med  stort  fokus  på  den  enkeltes  rettigheter.  Problemene,  vanskene og bekymringene som barn og foreldre har løses i dag ofte gjennom individrettede  tiltak. Strategi for sterke barnefellesskap bygger på et kunnskapsgrunnlag som tar avstand  fra å definere enkeltindividet som problemet. Kommunen har vedtatt at løsninger skal finnes  gjennom å  styrke og bygge gode fellesskap. I bystyret i august 2018 ble det vedtatt at  oppfølging  av  Nordahl-utvalgets  rapport  Inkluderende fellesskap for  barn og  unge skal  ​ prioriteres. Trondheim kommune har som målsetting at barn og unge som har behov for  tilrettelagte tiltak  får  hjelp innenfor det ordinære  tilbudet  gjennom  økt fokus på  et godt  allmennpedagogisk fellesskap.     1.11.2018 vedtok bystyret i Trondheim en Strategi for sterke barnefellesskap - stein, saks,  ​ papir  Bystyret  ga  sin  tilslutning  til  strategien  og  handlingsplanen  for  å  styrke  barnefellesskapene i skole, barnehage og nærmiljø. Ett av målene i handlingsplanen er at  Trondheim kommune skal  dokumentere  barn og unges erfaringer, meninger og kunnskap  systematisk.  Det skal utvikles ulike måter som sikrer at barn og unges egne erfaringer og  meninger  blir  etterspurt,  dokumentert  og  brukt  til  å  forme  tilbudet  ved  alle  enheter  i  barnehage, skole og BFT.     Trondheim  kommune  ønsker  åpenhet  og  deltakelse  rundt  kommunens  tjenester  og at  befolkningen  opplever  at  deres  erfaringer  og  behov  har  betydning  i  utformingen  av  tjenestetilbudet.  Trondheim  kommune  vil  utvikle  tjenestene  sammen  med  brukere  og  pårørende, ikke bare for dem. Kommunen vil i større grad legge til rette for og etablere  systemer for dialog med brukere og pårørende.     I  arbeidet  med  Strategi  for  sterke  barnefellesskap  -  stein,  saks,  papir  annonserte  ​ Trondheim kommune etter deltagere til et ekspertutvalg som ble sammensatt av innbyggere  ​ med  ulik bakgrunn  og  erfaringer.  I  tillegg til  brukerundersøkelser, er utvalget  et  nyttig  verktøy for å finne ut mer om innbyggernes ønsker og behov. Ekspertutvalget vil sammen  med brukerorganisasjonene og kommunalt råd for funksjonshemmede gi et godt grunnlag  for kvalitetsarbeid og utvikling av kommunens helse- og omsorgstjeneste.    Trondheim kommune 2019 - 2022  26 
Barn og unge med funksjonsnedsettelse   9.0 Planperioden 2019- 2022  Strategi  for  sterke  barnefellesskap  -  stein,  saks,  papir  utgjør  sammen  med  de  4  hovedmålene for Oppvekst og utdanning 2019 - 2022 rammeverket for enhetene.     Mål 1: Barn og unge har fremragende kompetanse sosialt, språklig og faglig.  Mål 2: Barn og unges oppvekstmiljø er alle voksnes ansvar.  Mål 3: Barn og unge er unike og hører til i samme fellesskap.  Mål 4: Vi er ett felles lag som møter barn og unge med kjærlighet, respekt og  kompetanse    For å nå målsettingene vil Trondheim kommune gjennom denne planen foreslå 23 tiltak  fordelt på  3 hovedområder;     ➢ Samarbeid og medvirkning. Individuell plan (IP) og koordinator  ➢ Kompetanse, tjeneste og kvalitetsutvikling  ➢ IKT og styringsdata      Tiltakene berører ansvarsområdene til flere enheter. Det forutsetter systematisk samarbeid  mellom ansvarlige enheter for å sikre forankring og fremdrift.   9.1 Tiltak i planperioden  Satsingsområdene tar utgangspunkt i utfordringene og den ønskede utviklingen beskrevet i  planen.  9.1.1 Samarbeid og medvirkning. Individuell plan (IP) og koordinator    ● Individuell plan  og koordinator tas i bruk for  målgrupper som trenger samordning og  forutsigbarhet i tjenestetilbudet. Familier som venter barn med behov for langvarige  ​ og koordinerte tjenester skal ved behov få oppnevnt en koordinator allerede under  svangerskapet.  ○ Ansvar: Barne- og familietjenesten v/koordinerende enhet og utøvende  enheter på tjenesteområdet.     ● I planperioden skal det gjennomføres en brukerundersøkelse for barn og unge og  deres nærmeste. Undersøkelsen skal utarbeides  i samarbeid med ekspertutvalget i  stein, saks, papir.  ○ Ansvar: Fagenheten.    ● Alle enheter skal ha rutiner som sikrer at barn som pårørende blir ivaretatt  ○ Ansvar: Barne- og familietjenesten v/koordinerende enhet og utøvende  enheter på tjenesteområdet.     Trondheim kommune 2019 - 2022  27 
Barn og unge med funksjonsnedsettelse   ● Samarbeid med pårørende er satt i system på alle tjenesteområder  ○ Ansvar:  Barne-  og  familietjenesten  v/koordinerende  enhet  og  utøvende  enheter på tjenesteområdet.    9.1.2 Kompetanse, tjeneste- og kvalitetsutvikling    ● Opptrapping av habiliteringstjenester til barn og unge i Trondheim kommune  vurderes årlig i budsjettsammenheng  med utgangspunkt i utviklingstendenser og  styringsinformasjon.  ○ Ansvar: Rådmannen i samarbeid med utøvende enheter på tjenesteområdet,  Fagenheten, skoler, barnehager, Enhet for service og internkontroll og Barne-  og familietjenesten v/koordinerende enhet.    ● Habiliteringstjenesten til barn og unge skal kvalitetssikres med utgangspunkt i  nasjonale standarder.  ○ Ansvar: Barne- og familietjenesten v/koordinerende enhet, alle utøvende  enheter på tjenesteområdet, skoler, barnehager, Fagenheten, Enhet for  service og internkontroll og rådmannen.    ● Barn og unges medvirkning skal vektlegges i kvalitetsarbeidet. Barn og unges  synspunkt, erfaringer, meninger og forslag skal dokumenters og prege utviklingen og  kvalitetsarbeidet.  ○ Ansvar: Barne- og familietjenesten v/koordinerende enhet, alle utøvende  enheter på tjenesteområdet, Fagenheten, skoler, barnehager, Enhet for  service og internkontroll.    ● Prosjektet “Opptrapping og utvikling av habiliterings- og rehabiliteringsvirksomheten  ​ Trondheim kommune”  videreføres. Fokusområdene er;  Kompetanse- og  ​ kvalitetsutvikling, implementering av rutiner, veiledning og opplæring av koordinatorer  og styrke samhandlingen i overgangen mellom barn/ung voksen.  ○ Ansvar: Barne- og familietjenesten v/koordinerende enhet, prosjektleder  i  Barne- og familietjenesten og prosjektledelse under Helse- og velferdskontor,  rådmannen, Enhet for fysioterapi, Enhet for ergoterapi,    ● Informasjon om habilitering av barn og unge i Trondheim kommune, inkludert  informasjon om koordinerende enhet, koordinator og individuell plan gjøres lett  tilgjengelig på kommunens nettsider.   ○ Ansvar og samarbeid: Barne- og familietjenesten v/koordinerende enhet,  Enhet for fysioterapi, Enhet for ergoterapi og Kommunikasjonsenheten.    ● Kompetanseutvikling i veiledning, familie og nettverksmetodikk til ansatte i Barne- og  familietjenesten v/koordinerende enhet og Helse- og avlastningstjenesten for barn og  unge.   ○ Ansvar: Barne- og familietjenesten v/koordinerende enhet og  Helse- og  avlastningstjenesten for barn og unge.  Trondheim kommune 2019 - 2022  28 
Barn og unge med funksjonsnedsettelse     ● Utvikling av kartleggingsverktøy og  rutiner som sikrer at habiliteringsbehov og  pårørendestøtte kartlegges før vedtak om tjenester fattes.   ○ Ansvar: Barne- og familietjenesten v/koordinerende enhet.    ● Helseteamet for barn og unge skal ved behov gi veiledning og opplæring til  barnehager og skoler i bruk av  medisinsk teknisk utstyr og medisinering av barn og  unge.   ○ Ansvar: Helse- og avlastningstjenesten for barn og unge.     ● Oppstart pilot Starthjelp for flerspråklige familier.  ​ ​ ○ Ansvar: Barne- og familietjenesten v/koordinerende enhet, Enhet for  fysioterapi, Enhet for ergoterapi.    ● Personalflyt mellom utvalgte avlastningsboliger, barnehager og skoler prøves ut.   ○ Ansvar: Helse- og avlastningstjenesten for barn og unge, barnehage og skole.    ● Satsingen  på  timebasert  avlastning  og  brukerstyrt  personlig  assistanse  (BPA)  videreføres.  ○ Ansvar: Barne- og familietjenesten v/koordinerende enhet og Helse- og  avlastningstjenesten for barn og unge.    ● Etablering av ambulant team for barn og unge med store psykiske vansker.  ○ Ansvar: Helse- og avlastningstjenesten for barn og unge og rådmannen    ● Etablering av et bofellesskap til brukere med sammensatte behov som har behov for  omfattende oppfølging etter 18 år i samarbeid med Helse og velferd.  ○ Ansvar: Helse- og avlastningstjenesten for barn og unge og rådmannen.     ● Kompetanseheving i alternativ supplerende kommunikasjon (ASK).  Kommunikasjonsverktøy for personer med liten eller ingen tale.    ○ Ansvar: Alle involverte enheter     ● I  samarbeid med det offentlige og private lag og organisasjoner skal Barnekultur  utvikle et mangfoldig og inkluderende kulturprogram for barn i alle aldre. Barn og  unge med funksjonsnedsettelse,som deltar lite i kultur- og fritidsaktiviteter, skal så  langt det lar seg gjøre, kunne delta på lik linje med andre barn.  ○ Ansvar: Kulturenheten    ● Fagmiljøene i Trondheim og Klæbu integreres i kompetanse- og tjenesteutvikling.  ○ Ansvar: Barne- og familietjenesten v/koordinerende enhet og utøvende  enheter på tjenesteområdet.    Trondheim kommune 2019 - 2022  29 
Barn og unge med funksjonsnedsettelse   9.1.3 IKT og styringsdata  ● Styringsdata om habilitering barn og unge  tas ut og analyseres kvartalsvis.  Styringsverktøyet “Tiltakspor”  brukes og videreutvikles. Dataene  danner grunnlaget  ​ ​ for  å prioritere og planlegge brukerrettet innsats innen feltet habilitering og  rehabilitering til barn fra 0 til 18 år.  ○ Ansvar og samarbeid: Barne- og familietjenesten v/koordinerende enhet, Alle  utøvende enheter på tjenesteområdet, Helse og velferd, Enhet for service og  internkontroll, Økonomitjenesten,    ● Trondheim kommune samarbeider med statlige myndigheter for å få bedre kvalitet på  eksisterende styringsdata i nasjonale register  ○ Ansvar: Rådmannen    ● Trondheim kommune samarbeider med andre om å videreutvikle IKT-fagverktøy som  ivaretar behov for tidlig innsats, forebygging, habilitering og rehabilitering.  ○ Ansvar og samarbeid: Rådmannen, Enhet for fysioterapi, Enhet for  ergoterapi, Helse og velferd, Enhet for service og internkontroll og  Fagenheten.        Trondheim kommune 2019 - 2022  30 
Barn og unge med funksjonsnedsettelse                                           Trondheim kommune 2019 - 2022  31 
Trondheim kommune Oppvekst og utdanning Postboks 2300 Torgarden 7004 Trondheim www.trondheim.kommune.no   September 2019 Kommunikasjonsenheten
