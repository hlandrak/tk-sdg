Trondheim kommune  Saksprotokoll       Utvalg:  Bystyret  Møtedato:  26.10.2017  Sak:  149/17      Tittel:  Saksprotokoll: Helhetlig studentpolitikk 2017-2020     Resultat:  Behandlet  Arkivsak:  17/2289      Vedtak  1.  Bystyret slutter seg visjonen om at Trondheim skal bli Nordens beste studieby  2.  Bystyret vedtar at Trondheim kommune skal bidra til å nå målet gjennom fire prioriterte  satsingsområder i perioden som kommer:  a)  Studentmedvirkning og aktiv ledelse og deltakelse i nettverkssamarbeid  b)  Tjenestesamarbeid om tilbud rettet mot studenter  c)  Målrettet utvikling av studiebyens fortrinn  d)  Jobbe for å utvide studietilbudet ved å tilføye flere studieplasser samt flere  akademiske retninger, f.eks. rettsvitenskap.  3.  Bystyret ber rådmannen gå i dialog med Studentersamfundet for å se på muligheten for at  studenter kan bidra ytterligere som frivillige på andre arenaer.   4.  Bystyret ber om at det legges til rette for at det skal være tilstrekkelig tilgang til rimelige  studentboliger i Trondheim.  5.  Bystyret ser med stor bekymring på det store antallet studenter som har psykiske  problemer i Trondheim Kommune. Bystyret henviser til temaplan for psykisk helse og rus,  der tiltak for å bedre studenthelsen fremheves. Samarbeid med frivillige aktører som for  eksempel Mental Helse Ungdom er viktig for å hjelpe de som har utfordringer. Bystyret  ber rådmannen om å fortsatt prioritere overføringer til samskipnadens arbeid for å bedre  den psykiske studenthelsen i årene som kommer, og at arbeidet med å få flere studenter  inn hos fastleger i Trondheim Kommune intensiveres.    FLERTALLSMERKNAD - H, MDG, Ap, SV, Sp, V, KrF, PP, FrP :  Merknadsstillerne peker på at fremtidens studentmasse vil være annerledes sammensatt enn  dagens. Stadig oftere vil vi veksle mellom studier og arbeid, og studenter vil finnes i alle  aldersgrupper. Dette stiller andre og nye krav til Trondheim som studieby som må hensyntas i  arbeidet med en helhetlig studentpolitikk.    FLERTALLSMERKNAD - H, MDG, Ap, R, SV, Sp, V, KrF, PP, FrP :  Alle som har studert i Trondheim representerer en verdifull ressurs for byen også om de  flytter fra byen etter endt studium. Merknadsstillerne peker på at det er viktig å holde  kontakten med disse tidligere studentene i form av et alumnitilbud som ikke bare omfatter  utdanningsinstitusjonene, men også kommunen og bysamfunnet. En slik alumniorganisasjon  kan organiseres digitalt.  Saksprotokoll for Bystyret 26.10.2017     
Trondheim kommune    FLERTALLSMERKNAD - SV, Sp, V, Ap, KrF, PP, R MDG, H, FrP:  Det er viktig at studenter i Trondheim får eierskap til byen. Derfor ber merknadsstillerne  rådmannen om å påse at Trondheim kommune fortsetter å tilrettelegge for living lab- prosjekter, samt å stille byens fellesareal til disposisjon for midlertidige byutviklingstiltak  utført av studenter.         Behandling:  Olav Noteng (H) tilleggsforslag:  Bystyret ber rådmannen legge frem en egen sak om hvordan Trondheim kommune kan legge  til rette for studentidretten og studentkulturen. Saken må blant annet drøfte sikting av  nødvendige arealer og samarbeid om bygging og bruk av fasiliteter mellom kommunen, NTNU  og andre aktuelle aktører. Bruken av Sorgenfritomta må vurderes i denne sammenheng.    Mats Ramo (FrP) tilleggsforslag pva FrP, Ap, Sp:  Bystyret ser med stor bekymring på det store antallet studenter som har psykiske problemer i  Trondheim Kommune. Bystyret henviser til temaplan for psykisk helse og rus, der tiltak for å  bedre studenthelsen fremheves. Samarbeid med frivillige aktører som for eksempel Mental  Helse Ungdom er viktig for å hjelpe de som har utfordringer. Bystyret ber rådmannen om å  fortsatt prioritere overføringer til samskipnadens arbeid for å bedre den psykiske  studenthelsen i årene som kommer, og at arbeidet med å få flere studenter inn hos fastleger i  Trondheim Kommune intensiveres.    Ingrid Marie Sylte Isachsen (SV) merknad pva SV, Sp, V, Ap, KrF:  Det er viktig at studenter i Trondheim får eierskap til byen. Derfor ber merknadsstillerne  rådmannen om å påse at Trondheim kommune fortsetter å tilrettelegge for living lab- prosjekter, samt å stille byens fellesareal til disposisjon for midlertidige byutviklingstiltak  utført av studenter.     Votering:  Innstillingen ble enstemmig vedtatt.  Notengs forslag fikk 24 stemmer (14H, 2MDG, 4FrP, 2PP, 2R) og falt.  Ramos forslag ble enstemmig vedtatt.  SV, Sp, V, KrF, PP, FrP sluttet seg til flertallsmerknad 1 fra komiteen.  SV, Sp, V, KrF, PP, FrP sluttet seg til flertallsmerknad 2 fra komiteen.  PP, R MDG, H, FrP sluttet seg til merknaden fra SV m fl.          Elektronisk dokumentert godkjenning uten underskrift  Saksprotokoll for Bystyret 26.10.2017     
