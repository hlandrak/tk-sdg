Saksprotokoll      Utvalg:  Bystyret  Møtedato:  30.04.2015  Sak:  50/15      Tittel:  Saksprotokoll: Plan for idrett og fysisk aktivitet - 2015-2020,  med handlingsprogram for 2015-2020    Resultat:  Behandlet  Arkivsak:  15/8953      VEDTAK:    Bystyret vedtar framlagte Plan for idrett og fysisk aktivitet 2015-2020, PIF 2015-2020, med  handlingsprogram for 2015 -2018 med de alternative formuleringene som er foreslått i  kapittel 9 og kapittel 10.   Bystyret forutsetter at kommunens investeringsprosjekter innen idrett overholder vedtatte  budsjettrammer og tidsplaner. Rådmannen bes sikre dette.  Bystyret ber rådmannen sørge for følgende:    I alle større utbyggingsprosjekter skal det stilles tydelige krav til kompetanse og  gjennomføringskraft    Prosjekteringen av nye idrettsanlegg skal inneholde en analyse av livsløpskostnader  for anlegget    Bestillerrollen tydeliggjøres med forbedrede rutiner  Endringer i kapittel 9 og kapittel 10:  9.2  Overordnet målsetting for Trondheim kommune:  Trondheim – der kommunen og idretten legger til rette for idrett og fysisk aktivitet for alle.    9.3  Mål og delmål for idrettsforvaltningen 2015 – 2020    Mål 1  Tilstrekkelig areal til etablering av idrettsanlegg  1.1 Ved rullering av kommuneplanens arealdel (KPA) er behovet for areal til idrettsanlegg  innmeldt  1.2 I nye byggeområder avsettes tilstrekkelig areal avsatt til organisert og egenorganisert  idrettsaktivitet.  1.3 Ved bygging av kommunale anlegg skal sambruk med byggets hovedformål og idrett  være vurdert.  1.4 Etablere veileder for nærmiljøsentra som legger til rette for egenorganisert aktivitet  Saksprotokoll for Bystyret 30.04.2015     
  Mål 2.   Flere og bedre idrettsanlegg  2.1   Utvide hallkapasiteten, og spesialtilpasninger for hallidrettene både i byen sett under  ett, og i bydelene.  2.2   Etablere prinsipper for avtaletekster når det gjelder forvaltning av hallene  2.3   Sikre treningstid til allidrett i nærmiljøet i alle kretser, enten i gymsaler eller haller  2.4   Øke antallet kunstgressflater. Det vurderes økt antall isflater om vinteren på  kunstgressanlegg.  2.5 Etablere treningsanlegg og arena for ski på østsida av byen.  2.6 Ta initiativ til at fylkene og kommunene langs Trondheimsfjorden utarbeider en felles  bruksplan for fjorden som legger til rette for større aktivitet og bruk av den enn i dag.    2.7 Sikre bassengkapasitet for svømmeopplæring og svømmeidrettene.  2. 8 Rådmannen bes legge frem en sak om hvordan flere fasiliteter kan legge til rette for  dans i mange  former.    Mål 3.   Utarbeidet planer som ivaretar tilrettelegging for bydelsvise behov, byomfattende behov,  regionanlegg og nasjonalanlegg.    3.1    Sørge for bydelsvis tilrettelegging for de små og mellomstore idrettene.  3.2    Avklare og arbeide for at nasjonale og internasjonale krav til spesielle arrangement  legges inn i planer for investeringer og rehabiliteringer av anlegg.  3.3    Arbeide for å minimalisere transportbehov i forbindelse med tildeling av treningstid.  3.4    Avklare behovet for videre utvikling av anleggene i Granåsen, Lade, Leangen, Øya og  Dalgård, samt åpne for lokale idrettslags behov i disse.    Mål 4  Idrettsanleggene skal være tilgjengelig for alle grupper innbyggere   4.1   Idrettsanleggene skal være universelt utformet og flere anlegg skal kunne benyttes av  funksjonshemmede  4.2  Kommunen samarbeider tett med studentidretten for å tilrettelegge for flere anlegg  og sambruk av eksisterende anlegg.  4.3   Det blir lettere for egenorganiserte grupper utenfor de ordinære idrettslagene å få  treningstid i anleggene  4.4  Flere med minoritetsbakgrunn inkluderes i idretten.  4.5  Nettbasert bestilling av ledige timer i gymsaler og haller skal gjøre det enklere å  utnytte ledig tid.  4.6  Kommunens nettsider og deltagelse på sosiale medier gir innbyggerne bedre  informasjon om treningsmuligheter  4.7  Dagens ordning med gratis hall- og baneleie videreføres.   4.8       Det etableres kontakt med fylkeskommunen for å få til gratis utleie av idrettsareal til   idretten, slik det gjøres i Trondheim kommune.    Mål 5  Trondheim kommune har utviklet et tilskuddssystem for investering og drift som gjør det  lettere for idrettslag å investere i og drifte egne anlegg  Saksprotokoll for Bystyret 30.04.2015     
5.1  Kommunen øker andelen spillemidler til idrettslagenes anlegg  5.2  Kommunen utvikler tilskuddssystem til drift av private anlegg  5.3  Kommunen gjennomfører en analyse av endringer av tilskudd og drift som sikrer at  det tas hensyn til de som allerede har tatt opp store lån, eller sitter på store  vedlikeholdsbehov.   5.4  Kommunen prisjusterer driftstilskudd hvert år.    Mål 6  Kommunen vedlikeholder sine anlegg godt og drifter kostnadseffektivt i samarbeid  med idretten  6.1  Kommunen sikrer tilstrekkelig med vedlikeholdsmidler til idrettsanleggene etter en  modell som kan sammenlignes med øvrige formålsbygg.  6.2  Kommunen investerer i energieffektive anlegg for å redusere kostnadene og bidra til  miljøgevinst  6.3  På ettermiddag og kveld holder idretten flest mulig anlegg åpne på dugnad.  6.4  Kommunens idrettsanlegg er miljøsertifisert innen 2020      Mål 7  Kommunen investerer i idrettsanlegg som sikrer god fordeling av lokale anlegg i byen   7.1        Kostnad- og usikkerhetsanalyser for å bedre beslutningsgrunnlaget for investeringer  7.2       En overordnet plan som viser hvor anlegg av ulike typer skal etableres  7.3  Ved nybygging av skoler bygges fullverdige idrettshaller.  7.4  Bygging av basishaller og kampsportanlegg vurderes primært ved skoler som ikke står  framfor utbygging av idrettshall  7.5  Kommunen utarbeider en plan for bygging av fullverdige fleridrettshaller i alle  ungdomsskolekretser  7.6  Ny tilskuddsmodell må fremme god fordeling av kunstgressflater.  7.7  Ved bygging av nye skoler inngår 7-er kunstgress hvis dette er arealmessig mulig.  7.8        Planen må omhandle hvordan kommunen kan forbedre svømmeopplæringen både i  skoler og barnehagene.    Mål 8  En attraktiv vertsby for idrettsarrangementer  8.1  Ved planlegging av nye anlegg vurderes muligheten for tilrettelegging slik at  hverdagsanlegget lett kan endres for å ivareta større arrangement.  8.2  Kommunale anlegg tilrettelegges slik at det blir enkelt for idretten å gjennomføre  både små og store arrangement - og derved gis muligheter for inntekter som kan  bidra til å drifte idrettslaget  8.3  Kommunen samarbeider nært med idretten for å få store arrangementer til byen  8.4  Store idrettsarrangement bør også gi muligheter for fysisk aktivitet for barn og unge    Mål 9.  Trondheim oppfattes som en by hvor samarbeidet mellom idretten, kommunen og andre  aktører er svært nært og dermed oppnår visjonen om flest i bredden og best i toppen    Saksprotokoll for Bystyret 30.04.2015     
9.1  Samarbeidsavtalen med idrettsrådet etterleves og kontakten med idrettskrets,  særkretser og idrettslag er god.  9.2  Rullering av PIF-planen bygger på kunnskap om, og fokuset på, idrettens behov  9.3  Samarbeid med Olympiatoppen og de to forskningssentrene for idrett ved NTNU  styrkes slik at vi bedre legger til rette for toppidrettsutøverne som er bosatt i byen og  utnytter kompetansen for bedre anleggsutvikling og folkehelse.  9.4  Nært samarbeid med fylkeskommunen for å tilrettelegge for at ungdommer som  satser på toppidrett tar utdanning.  9.5        Kommunen har inngått en samarbeidsavtale med utdanningsinstitusjonene, SIT,  NTNUI og andre aktuelle partnere som legger til rette for felles utbygging og drift av  idrettsanlegg for å styrke Trondheim som utdanningsby.  9.6        I samarbeid med idretten har kommunen utarbeidet en plan for hvordan kommunen,  næringsliv og andre aktører kan bygge og drifte flere idrettsanlegg.    Mål 10  Investerer i nye anlegg og gir tilskudd til idrettslagenes anlegg på et høyt nivå.  10.1  Bystyret rullerer årlig investeringsplanen for kommunale og private anlegg. Idrettens  råd blir med i vurderingen.   10.2  Hver vår legges det fram en sak om økonomisk analyse av behov og prioriteringer av  idrettsanlegg i fireårsperioden, til politisk behandling    9.4. Ambisjoner for perioden 2015-2020.  A)  Hallstrategi  a)  Det bygges 15 nye flater i flerbrukshaller i kommunal, fylkeskommunal eller  idrettslagenes regi.  b)  Det bygges to nye basishaller.  c)  Kommunen skal gi støtte ut over spillemidler, dekke rekkefølgekrav og inngå  leieavtale for skolebehov. Utbyggingen av hallen på Heimdal viser hvordan dette  kan gjøres.  d)  Kommunen skal bistå idrettslagene med reguleringsarbeidet.  e)  Rådmannen bes legge fram en eierskapsmelding for Trondheim spektrum for å gi  føringer for selskapets arbeid.  f)  Rådmannen bes utrede muligheten for å bygge basishall i tilknytning til skoler  som har gymsal, men som ikke står for tur til å få fullverdig fleridrettshall.  g)  Hallene må bygges slik at de dekker lokalt behov, og kan ha både bydels- og  byomfattende funksjoner.  h)  Allidrett skal sikres halltid i lokalmiljøet, enten i gymsaler eller i haller som deles  opp.  i)  Kommunen vurderer om eksisterende lokaler som ikke er i bruk kan  omdisponeres til idrett.    B)  Kunstgresstrategi  a)  Ambisjonen i planperioden er å anlegge 20 nye kunstgressflater i samarbeid med  idretten. Bystyret ber rådmannen i løpet av 2015 legge fram en sak om investering  og driftstilskudd til disse. Det tas hensyn til idrettsanlegg som har store lån eller  andre kostnader ved sine anlegg.  b)  Når det bygges nye skoleanlegg anlegges normalt en 7'er bane med kunstgress.  Saksprotokoll for Bystyret 30.04.2015     
  C)  Tilrettelegging for skiidrettene  a)  Det etableres et næranlegg for ski på østsiden av byen i samarbeid med idretten.  b)  Det etableres alpine rekruttanlegg. Rådmannen bes å utrede hva som er den  mest hensiktsmessige plassering ut fra eksempelvis snøforhold og adkomst.  c)  Granåsen er hovedarena for skiidrettene. Granåsen videreutvikles som  helårsanlegg, der skiskyting og para olympiske grener integreres. Anlegget skal gi  mulighet for både bredde- og toppidrett.     D)  Større anlegg  a)  Det anlegges en kunstgresshall i Granåsen uavhengig av når Trondheim får ski- VM. Rådmannen bes om å avklare finansiering og framdrift med idrettslagene i  området.  b)  Det utarbeides en regional plan for interkommunale anlegg som kan legges fram  for politisk behandling våren 2016.  c)  Alle anlegg bør, der det er mulig, tilrettelegges for flerbruk og helårsbruk.  d)  Idretten har ansvar for klubbhus, lagervirksomhet og garderober til sine anlegg.  Idrettlagene kan bruke kommunale garderober der det er kapasitet til det, samt  lager hvis dette ikke er i bruk av kommunen selv.   e)  Leangen ishall videreføres og videreutvikles som eliteanlegg for ishockey.   f)  Det igangsettes en mulighetsstudie for Leangenanlegget for å avklare muligheten  for å gi plass til flere idretter og som inkluderer en modernisert og utvidet  ishockeyarena som også kan fungere som en arrangementsarena for Trondheim  øst.  g)  Det vurderes anlagt en utendørs ishockeybane med kjøleanlegg på Tiller.  Kommunen skal også vurdere om den kan bygges som hall.  h)  For å utvide svømmehallkapasiteten vurderes det en ytterligere utvidelse av  Pirbadet. Utbygging av bydelsbasseng kan også være aktuelt for å utvide  kapasiteten øst i byen.  i)  Rådmannen skal legge fram en plan for svømmeopplæring som også setter  standarder for de ferdigheter innen svømming som de ulike trinn skal ha.  j)  Friidrettsbanen på Breidablikk opparbeides i samarbeid med idretten.    E)  Samarbeid med idretten og private om utbygging  a)  For å få til mer og raskere utbygging av idrettsareal bør kommunen samarbeide  både med idrettslag og private.  b)  I forbindelse med utbyggingen av Granåsen er det naturlig å la private, for  eksempel gjennom OPS, bygge ut areal der kommunen har begrenset behov for  disse, med unntak av store mesterskap. Olympiatoppens bygg er et eksempel på  hvordan dette kan gjøres. I utbyggingsplanen for Granåsen avklares hva  kommunen må eie og bygge, og hva andre kan bygge som støtter opp om  utviklingen i Granåsen.  c)  Øke den kommunale støtten til drift av idrettslagenes anlegg. Dette kan være i  form av penger og/eller tjenester.  d)  Bygge rimelige idrettsanlegg, for eksempel gjennom tidlig involvering av  utførende entreprenører, tilstrekkelig tid til planlegging, livsløpskontrakter og god  Saksprotokoll for Bystyret 30.04.2015     
tomteutnyttelse benyttes for å redusere bygge- og driftskostnader.      F)  Fysisk aktivitet og idrett for alle  Arbeidet for å trekke flest mulig med i idrett og fysisk aktivitet er grunnleggende for  både idretten og kommunen. Kommunen må sikre dette gjennom at anlegg både er  universelt utformet og tilgjengelig for alle grupper. I tillegg må det drives aktivt arbeid  sammen med idretten for å inkludere alle reelt i idrett og fysisk aktivitet, for eksempel  gjennom tilskudd for å få til et systematisk inkluderingsarbeid.    10.1  Tabellen justeres i tråd med vedtak i kapittel 9.  Bystyret ber rådmannen fremlegge sak for å belyse og tydeliggjøre hvilke krav som  kan stilles til areal for idrett og fysisk aktivitet i forbindelse med ulike utbygginger.    10.2  Tabellen justeres i tråd med vedtak i budsjett og økonomiplan for 2015-18. Bystyret  delegerer til formannskapet og fordele de avsatte udisponerte midlene i  økonomiplanen for 2015.  Det bør også klargjøres på hvilken måte det kan være mulig å redusere bygge og  driftskostnader ved bygging av idrettsanlegg.  Det oppfordres til å etablere kompetansenettverk for rehabilitering, bygging og drift  av anlegg til riktig pris og kvalitet, med fokus på energieffektive løsninger.    10.3  Tabellen justeres i tråd med vedtak i budsjett og økonomiplan for 2015-18. Bystyret  ber om at det legges fram en sak om prioritering av rekkefølge på tiltakene, der  totalkostnader, mulig framdrift og medfinansiering framgår. Saken legges fram før  budsjettet presenteres høsten 2015.    10.4 og 10.5              Tabellene redigeres på følgende måte:  -  En tabell for vedlikehold og rehabiliteringsprosjekter i kommunale anlegg hvor ny  finansieringsmodell skal dekke deler av kostnadene.  -  En tabell som settes opp alfabetisk  Bystyret viser til forslag om ny planleggingsmodell for investeringer i kapittel 9 og forutsetter  at rådmannen kommer tilbake med en fyldig sak som gir grunnlag for  rekkefølgeprioriteringer jfr 10.3.    10.6  Rådmannen kommer tilbake med egen sak for å gi bystyret grunnlag for å prioritere  eventuelle tilskudd fra kommunen, og prioritere hvilke prosjekter som skal støttes med  spillemidler som interkommunale anlegg i løpet av våren 2016.    Saksprotokoll for Bystyret 30.04.2015     
Gråkallen vinterpark:  Gråkallen vinterpark kan tilrettelegge for nye idretter innen vintersport i byen. Dette kan gi  et viktig bidrag for å få flere barn og unge til å drive med fysisk aktivitet. Trondheim  kommune støtter idrettens arbeid med dette.    Følgende FLERTALLSMERKNADER følger saken videre:  FLERTALLSMERKNAD nr 1 - Ap, H, V, MDG, SV, FrP, SP, KrF, PP, Rødt:  Bystyret ønsker en samlet og helhetlig plan for hele saksfeltet innen idrett og fysisk aktivitet.  Det vil kunne gi en bedre oversikt over kommunens samlede innsats. Det er derfor uheldig at  satsinger og tiltak innen friluftsliv og nærmiljøanlegg vil bli behandlet på et senere tidspunkt.  Anlegg som benyttes av hele byen, eksempelvis Nidarøhallen og Ladeanlegget skal ikke  kategoriseres som anlegg i skolekrets i kommunens planverk. Dette gir et uriktig bilde av  anleggskapasiteten i skolekretsen, og kan føre til feil prioritering når det gjelder utbygging av  anlegg.  Det må samtidig arbeides for at fylkeskommunale idrettsareal leies ut gratis på samme måte  som det gjøres i Trondheim kommune    FLERTALLSMERKNAD nr 2 - Ap, H, V, MDG og SV, SP, PP:  En stadig mer mangfoldig befolkning fører med seg nye idretter med andre behov enn de  tradisjonelle idrettene. En satsing på anlegg for disse idrettene vil bidra til større fysisk  aktivitet også blant innvandrere.    FLERTALLSMERKNAD nr 3 - Ap, H, V, MDG og SV, KrF, SP, PP, FrP:  Hallene kommunen bygger må utstyres slik at de dekker lokalt behov, og har en  bydelsfunksjon og en byomfattende funksjon dersom dette er hensiktsmessig. Hallene  tilknyttet skolene må bygges slik at det er enkelt å leie ut slik at tilsynsfunksjonene for  idrettslagene på ettermiddag og helg blir enklest mulig. Hallene bør også kunne deles opp på  en enkel måte, slik at hallene kan benyttes av flere grupper når dette er hensiktsmessig.  Allidrett skal sikres halltid i lokalmiljøet til barna, enten i gymsaler eller i haller som deles  opp.    FLERTALLSMERKNAD nr 4 - Ap, H, V, MDG og SV, FrP, KrF, PP, SP, MDG, Ap, SV:  Merknadsstillerne mener det er viktig at næringslivet involveres i arbeidet med å utarbeide  en plan for rimelig bygging og drift av idrettsanlegg. PIF-planen er svært ambisiøs og skal vi  nå målene må alle krefter samles og involveres.    FLERTALLSMERKNAD nr 5 – KrF, Ap, SV, MDG, SP, H, FrP, PP, Rødt, V  Rådmannen bes gjøre en faglig og administrativ vurdering av de vedtatte mål, føringer og  ambisjoner i PIF-plan del I, slik at disse blir satt i sammenheng med PIF-plan del II og III.    (Det er gjennomført språkvask av vedtaksteksten. Det kan derfor forekomme enkelte  språklige avvik mellom forslaga og det endelige vedtaket).        Behandling:  Kjetil Utne (H) forslag til nytt bombepunkt:   Saksprotokoll for Bystyret 30.04.2015     
Det anlegges kunstishall på Tillertomta     Kjetil Utne (H) merknad på vegne av H, V:   Merknadsstillerne mener det er viktig at næringslivet involveres i arbeidet med å utarbeide  en plan for rimelig bygging og drift av idrettsanlegg. PIF-planen er svært ambisiøs og skal vi  nå målene må alle krefter samles og involveres.    Espen Agøy Hegge KrF), merknad pva KrF, Ap, SV; MDG, SP  Rådmannen bes gjøre en faglig og administrativ vurdering av de vedtatte mål, føringer og  ambisjoner i PIF-plan del I, slik at disse blir satt i sammenheng med PIF-plan del II og III.    Erling Moe (V), forslag  Innstillingas pkt om vinterpark tas ut.    Erling Moe (V) forslag  Bystyresekretariatet gis fullmakt til språkvask av det endelige vedtaket.    Votering  Innstillinga unntatt Vinterparken, ble enstemmig vedtatt  Innstillingas del om Vinterparken ble vedtatt mot 16 stemmer (4V, 4SV, 2Rødt, 2KrF, 2MDG,  SP, 1H)  Utnes forslag falt mot 31 stemmer (18H, 4SV, 2Rødt, 5FrP, 2PP)    Flertallsmerknad nr 1 fra komiteen ble støtta av partiene FrP, SP, KrF, PP, Rødt, og følger  saken som en flertallsmerknad      Flertallsmerknad nr 2 fra komiteen ble støtta av partiene KrF, SP, PP, og følger saken som en  flertallsmerknad    Flertallsmerknad nr 3 fra komiteen ble støtta av partiene KrF, SP, PP, FrP og følger saken som  en flertallsmerknad    Merknaden fremma av Utne ble støtta av partiene FrP, KrF, PP, SP, MDG, Ap, SV og følger  saken som en flertallsmerknad    Merknaden fremma av Agøy Hegge ble støtta av partiene H, FrP, PP, Rødt, V og følger saken  som en flertallsmerknad.    Moes forslag om språkvask ble enstemmig vedtatt            Elektronisk dokumentert godkjenning uten underskrift    Saksprotokoll for Bystyret 30.04.2015     
