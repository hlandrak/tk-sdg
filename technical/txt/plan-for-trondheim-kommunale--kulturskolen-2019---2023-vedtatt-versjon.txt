Temaplan   Trondheim kommunale kulturskole  2019 - 2023          KULTURSKOLE FOR ALLE                  
  Innholdsfortegnelse    1. Innledning 2  2. Kulturdag i grunnskolen - breddetilbud 4  3. Mangfoldig kulturskoletilbud i fritida - kjernetilbud 5  4. Fordypning - talenttilbud 6  5. Sentralt og lokalt i ny kommune 7  Nærmiljøet  og bydelene 7  Kulturskolesenter Midtbyen 10  6. Den kulturelle barnehage- og skolesekken 11  7. Samskaping, innovasjon og kunnskapsutvikling 11          1 
   1. Innledning  “Kulturskole for alle” har vært målet siden den offentlige kulturskolen startet på  70-tallet og hadde navnet Trondheim kommunale musikkskole. Denne nye planen tar  utgangspunkt i samme visjon.     Kulturskolen har sin oppgave og mandat fra Opplæringslovens §13-6 som sier at  ​ ​ “alle kommunar skal aleine eller i samarbeid med andre kommunar ha eit musikk- og  ​ kulturskoletilbud til barn og unge, organisert i tilknyting til skoleverket og kulturlivet  elles”.     Rammeplan for kulturskolen løfter fram FNs barnekonvensjon som fastslår barns rett  ​ til å delta i fritidsaktiviteter tilpasset alder og til fritt å delta i kulturliv og kunstnerisk  virksomhet. Den fremhever også at barn som tilhører etniske, religiøse eller språklige  minoriteter eller urbefolkning skal ha rett til sammen med andre medlemmer av sin  gruppe å leve i pakt med sin kultur, bekjenne seg til og utøve sin religion og bruke sitt  eget språk. Immateriell kulturarv kommer blant annet til uttrykk gjennom muntlige  ​ tradisjoner og uttrykk, utøvende kunst, sosiale skikker, ritualer og høytidsfester,  kunnskap og praksis som gjelder naturen og tradisjonelt håndverk. Kulturskolen kan  gi verdifulle bidrag til dette arbeidet. Møter med kulturarv viser elevene hvilken  historisk og kulturell sammenheng de står i. Kulturarven som fortid; med dens  produkter, tradisjoner og tankesett, som nåtid; gjennom elevenes referanser og  skapende uttrykk her og nå, og som framtid; der elevene skal bruke det lærte i en  hittil ukjent verden.      2 
  Kulturskolens hovedanliggende er å utvikle og ivareta kunstnerisk og kulturell  kompetanse. Til grunn ligger et helhetlig syn på mennesket og ideen om at alle  mennesker har formsans og uttrykksbehov som kan utvikles gjennom opplæring.  Kunst- og kulturuttrykk berører grunnvilkår ved vår tilværelse som glede, lengsel,  drømmer, melankoli og ensomhet, og er fundamentale i dannelsesprosessen.    Kulturskolen skal gi opplæring av høy faglig og pedagogisk kvalitet til alle barn og  unge som ønsker det. Formålet med opplæringa er å lære, oppleve, skape og  formidle kulturelle og kunstneriske uttrykk. Opplæringa skal bidra til barn og unges  danning, fremme respekt for andres kulturelle tilhørighet, bevisstgjøre egen identitet,  bli kritisk reflekterende og utvikle egen livskompetanse.    Kulturskolen skal også være et lokalt ressurssenter og en samarbeidende aktør i  grunnopplæringa og kulturlivet i den enkelte kommune. Kulturskolen bør gjenspeile  mangfoldet gjennom et bredt sammensatt tilbud i opplæringa, både når det gjelder  undervisning, formidling og skapende virksomhet.    Totalt bor det i følge SSB om lag 26000 barn og unge i alderen 6-17 år i Trondheim  ​ kommune i dag. 21705 barn er elever i grunnskolen i Trondheim skoleåret  ​ ​ 2018/2019. Ca 3700 av disse er elever ved kulturskolen i dag. Disse elevene er  ​ fordelt på ca 4667 elevplasser (tall pr 1/1 2019). Det gjør kulturskolen i Trondheim til  en av de største i landet. I tillegg står om lag 1600 barn på venteliste. Man må også  regne med at det finnes et stort antall potensielle elever blant de som ikke kjenner  kulturskolens tilbud og muligheter. Klæbu kommune har ca 1140 barn og unge i  ​ alderen 6-17 år.  953 barn er elever i grunnskolen i Klæbu skoleåret 2018/2019.  ​ Kulturskolen i Klæbu har om lag 300 elevplasser, åpent opptak og korte ventelister.     Denne planen fokuserer på fem hovedstrategier for kulturskolen i Trondheim for å nå  målet om kulturskole for alle:    ● Kulturdag i grunnskolen - breddetilbud  ● Mangfoldig kulturskoletilbud i fritida - kjernetilbud  ● Fordypning - talenttilbud  ● Sentralt og lokalt i ny kommune  ■ Nærmiljøet og bydelene  ■ Kulturskolesenter Midtbyen  ● Samskaping, innovasjon og kunnskapsutvikling    Planen er basert på Opplæringsloven og Nasjonal rammeplan for kulturskolen, nyere  ​ ​ ​ ​ forskning, grunnskolens fagfornyelse, strategi for sterke barnefellesskap - Stein Saks  ​ ​ ​ Papir, Kommuneplanens samfunnsdel 2009 - 2020, Kommunedelplan for kunst og  ​​ ​ kultur (under arbeid), Kommunedelplan for kulturarenaer 2012 - 2024, nasjonal  ​ ​ strategi for talentutvikling, fritidserklæringen, samt Trondheim kommunes  ​ ​ ​ handlingsplan mot fattigdom 2019-2023.       3 
    2. Kulturdag i grunnskolen - breddetilbud  Hvis kulturskolen skal lykkes med å nå målet om kulturskole for alle, må de møte  elevene der de er: I grunnskolen. Grunnskolen er den eneste arenaen som er felles  for alle barn, og i vid forstand, deres viktigste kulturarena. Derfor er det først og  fremst her at kulturskolen kan nå alle.     I planperioden skal det innføres en ukentlig Kulturdag på grunnskolene i Trondheim,  etter modell fra Brundalen og tidligere Kolstad skole. I 2019 innføres en pilot på inntil  14 skoler. Piloten skal evalueres, og målet er å kunne innføre Kulturdag på alle  skoler. Kulturskolen tar initiativ til og ansvar for å bygge nettverk blant lærere i  praktisk estetiske fag som deltar i pilotprosjektet. Gjennom samarbeid skal disse  lærerne sikre et godt faglig innhold og god gjennomføring av bl.a. Kulturdagen.  Gjennom kulturdagen er kulturskolen til stede i oppvekstmiljøet. Kulturskolens  aktivitet synliggjøres og elevene får en reell mulighet til å velge ut fra egen interesse.  Kulturdag på ungdomsskoler kan også bidra til økt rekruttering av ungdom til  kulturskolen.     Mål for Kulturdagen:   ● Bidra til at grunnskolen, som barnas kulturarena i nærmiljøet, videreutvikles  som arena for sterke og trygge fellesskap.  ● Bidra til at Kulturskolens visjon om en “Kulturskole for alle” barn oppnåes,  med bred deltakelse fra alle bydeler.  ● Styrke barn og unges basiskunnskaper i estetiske fag.   ● Bidra til at både grunnskolens og kulturskolens mål for de praktisk-estetiske  fagene innfries.  ● La elevene bli kjent med og videre motivere dem til å aktivt delta i  Kulturskolens kjernetilbud.  ● Skape gode nettverk mellom lærere som arbeider med estetiske fag, og  stimulere til økt samarbeid og bedre utnyttelse av lærernes kompetanse   ● Legge til rette for at kulturskolens lærere kan arbeide på dagtid, i fellesskap  med andre.  ● Inspirere skolen til å benytte kunst og kulturfagene som pedagogisk verktøy i  skolehverdagen.    Gjennom kulturdagen skal elevene få opplæring i både musikk, scenekunst og visuell  kunst. Gjennom bruk av egen stemme i kor vil elevene skape felles  musikkopplevelser. De vil også forstå viktigheten av at alles bidrag er avgjørende for  sluttresultatet. Elevene vil videreutvikle samspillsferdigheter og rytmeforståelse  gjennom introduksjon av, og opplæring på, ulike musikkinstrumenter, gis mulighet til  å uttrykke seg gjennom dans, teater, sirkus, dramalek, og stimulere sin skaperglede  gjennom visuelle kunstfag. En pilot settes i gang fra høsten 2019 med inntil 14 skoler.    Lærere fra grunnskolen og kulturskolen skal arbeide sammen om innholdet i  Kulturdagen. En slik modell bidrar til å styrke skolens undervisning i  praktisk-estetiske fag, samtidig som alle elever blir kjent med ulike kunstuttrykk, og  4 
  med lærere fra kulturskolen. Det åpnes for muligheten av at faglærere fra  grunnskolen kan rekrutteres til kulturskoleundervisning (kjernetilbudet).     Kjennskap til kunstfagene gjennom kulturdagen legger til rette for at elever blir kjent  med, motivert og inspirert til å delta i øvrige tilbud fra kulturskolen (kjernetilbudet).  Erfaringer fra kulturdag ved bl.a. Huseby barneskole viser at flere barn søker seg inn  på betalte kulturskoletilbud på fritida etter innføring av Kulturdag. Terskelen for å  melde seg inn i Kulturskolen ser ut til å bli lavere når elevene er kjent med tilbud og  lærer, og det er i større grad elevenes egen motivasjon som leder til innmelding enn  foreldrenes ønsker.    På bakgrunn av erfaringene fra Kolstad skole, er det sannsynlig at kulturskoledag vil  bidra til at flere barn og unge søker seg til kulturskolens kjernetilbud.     3. Mangfoldig kulturskoletilbud i fritida - kjernetilbud  Kulturskolens kjernetilbud er for barn og unge som ønsker undervisning i musikk og  kunstfag utover det som tilbys innenfor grunnskolen. Kjernetilbudet/undervisningen  starter etter skoletid og foregår fortrinnsvis i elevens nærmiljø eller bydel. Den kan  foregå både innenfor SFO-tiden og senere, noe som bidrar til å gi elevene autonomi  og forenkler deltakelse.      Gjennom kjernetilbudet skal kulturskolen tilby spesialisert opplæring innenfor de  fleste kunstarter: Musikk, teater, dans, sirkus, skriving og visuelle kunstfag (som  tegning og maling). Opplæring i de ulike kunstfagene er kulturskolens pedagogiske  grunnpilar.    Kulturskolen har utarbeidet lokale læreplaner i de ulike fagene. Disse angir  læringsmål, innhold, arbeidsformer og vurdering i fagene, og bygger på fagplanene  slik de er beskrevet i Nasjonal rammeplan for kulturskolen.   Som del av kjernetilbudet skal kulturskolen ta vare på og synliggjøre norsk, samisk  (urfolk med særskilte rettigheter) og internasjonale tradisjoner og kultur innen de ulike  fagområdene. En sentral oppgave er å videreutvikle og styrke musikk og  kunstterapeutiske tilbud rettet mot barn og unge med spesielle behov.     5 
  Undervisningen har hovedfokus på å utvikle skaperglede og mestringsfølelse hos  den enkelte elev. Formidling av elevarbeid gjennom opptredener, konserter,  forestillinger og utstillinger er en sentral del av den pedagogiske opplæringen. TKK vil  gjennomføre flere større årlige produksjoner i egen regi, og i tillegg vil elevene bidra  på ulike arrangement, som konferanser, møter, kommunale mottakelser, på  helseinstitusjoner, lokale og nasjonale merkedager og begivenheter. Gjennom ca.  300 årlige opptredener i kulturskolens regi, når kulturskolens elever et stort og bredt  publikum. For mange kulturskoleelever er også Ungdommens kulturmønstring (UKM)  en viktig visningsarena.     Fargespill, som har kulturutveksling som pedagogisk hovedprinsipp, inngår som eget  tiltak til elever i mottaksgrupper innenfor Kulturskolens kjernetilbud. Kulturskolen skal  arbeide for inkludering av, og åpenhet for, nye kulturuttrykk innenfor alle fagområder,  jamfør Kommuneplanens samfunnsdel 2009-2020.  ​ ​     4. Fordypning - talenttilbud  Kulturskole for alle innebærer at en har tilbud tilpasset ulike nivå, ferdigheter, talent  og ambisjoner hos elevene. Noen er nybegynnere, mens andre har kommet langt  innenfor sitt felt eller har stort læringspotensiale. Det er avgjørende at de som har  spesielle anlegg og interesse for å fordype seg i sitt fagområde blir godt ivaretatt.     Trondheim kommune vil legge til rette for barn og unge som vil satse på en karriere  innen kunst og kultur. Dersom en ønsker seg inn på en høyere utdanning med tanke  6 
  på å bli utøvende musiker, danser eller sirkuskunstner m.m., kreves både studiefaglig  ​ ​ kompetanse og høyt utviklede ferdigheter. Kulturskolen er en sentral del av den  ​​ sammenhengende utdanningslinjen som kvalifiserer elever med særlig interesse og  motivasjon til opptak i høyere kunstfaglig utdanning” Kulturskolen imøtekommer dette  gjennom Kulturskolens talenttilbud, som i dag omfatter Lørdagsskolen for klassisk  ​ ​ musikk. I tillegg finnes fordypningsmoduler innenfor rytmisk musikk, teater, sirkus,  dans og visuell kunst. Disse fordypningsmodulene bør videreutvikles til å bli tilbud på  linje med TKKs lørdagsskole i klassisk musikk.     I planperioden vil kulturskolen utrede mulighetene for å opprette et nytt talenttilbud  for kulturskolen i tilknytning til en eller flere av byens grunnskoler. Her kan elever  søke seg til egne klasser som kan gi kompetanse, ferdigheter og den tryggheten de  trenger for å treffe sine valg om videre utdanningsretning og yrkesfag. Disse  klassene vil tilby fordypning i aktuelle kunstfag integrert i den ordinære skoledagen.    5. Sentralt og lokalt i ny kommune  For kulturskolen i den nye kommunen blir det en viktig oppgave å se på samspillet  mellom kulturskolen sentralt og desentralt, og hvordan de ulike perspektivene og  tradisjonene kan bidra til å styrke og utvikle både fag, undervisning og lokale  kulturskolesentre i de ulike bydelene i den nye kommunen. Implisitt i dette ligger at  man i perioden også må gjennomgå kulturskolens organisasjonsmodell samt  undersøke hvilke arealer som kan brukes ellers i kommunen.   Nærmiljøet  og bydelene  Kulturskolens bredde- og kjernetilbud skal i størst mulig grad tilbys i nærmiljøet  og/eller i egen bydel, altså desentralisert. Det vil si at undervisningen foregår på de  fleste av kommunens skoler, særlig for de yngste elevene. I tillegg vil en videreutvikle  kulturskolesentre i bydelene. Et desentralisert tilbud gir kortere og tryggere reisevei  for barna som skal til kulturskolen, og det sparer miljøet gjennom redusert  transportbehov.    7 
  Et desentralisert undervisningstilbud, nært knyttet til øvrig undervisning i estetiske fag  i grunnskolen og til øvrig kulturaktivitet i bydelene er viktig med tanke på å gjøre  bydelene til kulturelle sentre. Her deltar barn og unge i ordinær undervisning,  enkeltvis og i grupper, de får oppleve samspill i band, orkester, korps, kor, teater-,  sirkus-, dansegrupper og kunstverksteder. Dette stimulerer til egne initiativ til aktivitet  blant barn og unge.  Et desentralisert kulturskoletilbud er også begrunnet i ønsket om å bygge opp rundt  lokale fellesskap, slik FNs bærekraftsmål og Trondheim kommunes strategi for sterke  ​ ​ ​ barnefellesskap Stein Saks Papir legger opp til.  ​   Kulturskolesentrene i bydelen vil være samlingspunkt og arena for både grunnskole,  kulturskole og frivillig kulturliv der. Oppretting av Kulturskolesentre i bydelene ses i  sammenheng med kommunens øvrige arbeid for inkludering og et godt oppvekstmiljø  for barn og unge. Kulturskolesentrene har som mål å kunne tilby undervisning innen  alle fagområder, i spesielt tilrettelagte lokaler for kulturskolen. Kulturskolesentrene vil  være lokale kulturelle nav i relasjon til øvrig offentlig, privat og frivillig kulturaktivitet i  ​ bydelene. Kulturskolen i Klæbu er en god modell for kulturskolen i den nye  kommunen.    På disse kulturskolesentrene er målet å tilby undervisning innen alle fagområder.  Etablerte sentre er:  ● Kulturskolesenter Byåsen  ● Kulturskolesenter Ranheim  ● Kulturskolesenter Huseby (Fra 2021)  ● Kulturskolesenter Spongdal  ● Kulturskolesenter Klæbu (Fra 2020)    I planperioden vil det arbeides med å finne aktuelle steder for å etablere flere  kulturskolesentre. Dette vil blant annet gjøres i tilknytning til og i samarbeid med  andre kommunale tjenester og større kommunale utbyggingsprosjekt slik Trondheim  ​ kommunes kommunedelplan for kulturarenaer 2012 - 2024 skisserer. I den heter det  ​ at utvikling av kulturarenaer bør inngå som en naturlig og integrert del av  plangrunnlaget i større utbyggingsprosjekt.   8 
  “I bydelene kan etableringer av «Kultursentra» skje i forbindelse med fremtidig  utbygging av det kommunale tjenestetilbudet. Gjennom samordnet planlegging kan  kultursentra etableres i tilknytning til arenaer i skole, helsehus, barnehager og  flerbrukshaller med mer. Dette kan gi en bedre utnytting av de samlede midlene til  investering og drift.”    I forbindelse med bygging av nytt skolebygg for Sunnland og Nidarvoll skoler er  behovene for areal til kulturskolesenter spilt inn. Tilsvarende kan være aktuelt ved  oppstart av andre lignende planprosesser.    I det lokale kulturlivet møtes barn, unge og voksne på ulike arenaer for kunst- og  kulturaktivitet. Gjennom deltakelse i frivillige organisasjoner lærer barn og unge  hvordan demokratiske fellesskap fungerer. I samarbeid med det profesjonelle  kulturlivet, kan eleven møte viktige rollemodeller som kan få stor betydning for  motivasjon og arbeidsinnsats.    Både private og offentlige kunst- og kulturmiljø i lokalsamfunnet er viktige  samarbeidspartnere for kulturskolen. Kulturskolen og kulturlivet er gjensidig avhengig  av at begge parter gjør en kvalitativt god jobb for å rekruttere nye medlemmer. For  korps, kor, teaterlag, dansegrupper og foreninger som benytter seg av  opplæringstilbudet gjennom kulturskolen, skal skoleslaget være viktig støtte for å  sikre kvalitet og kontinuitet.     Kulturskolen samarbeider tett med korps, orkester og kor i kommunen gjennom  ivaretagelse av sang- og instrumentalopplæringen. TKK gir også tilskudd til disse  organisasjonene/foreningene gjennom dirigentordningen.     I perioden vil kulturskolen arbeide videre med en organisering som sørger for at  kulturskolelærere blir tettere knyttet til lokalmiljøet, slik at de føler tilhørighet til skole  og kulturskolesenter i “sin” bydel, og danner nettverk med bydelens grunnskolelærere  i estetiske fag. Dette vil kunne gi et bedre og mer utviklende arbeidsmiljø for lærere  som underviser i estetiske fag, med mulighet for utveksling og kunnskapsutvikling,  samt en bedre utnyttelse av ressurser. Ulike modeller for lokal administrasjon/ledelse  ved kulturskolesentrene vil blir vurdert.   9 
    Kulturskolesenter Midtbyen   Selv om mye aktivitet legges til lokale grunnskoler og kultursentre i de ulike bydelene,  er det behov for et sterkt, levende og tydelig kulturskolesenter sentralt i byen i  tilknytning til eksisterende infrastruktur. En hovedbase for kulturskolen sentralt i  Trondheim er i tråd med målsettingene i kommuneplanens samfunnsdel som sier at  kommunen vil bidra til å styrke Midtbyen som identitetsbærer for hele byens  befolkning, og til å styrke Midtbyen som regionens viktigste handels- og  kultursentrum (jfr pkt 3.7).     Kulturskolen har utviklet seg betraktelig siden kulturskolesenteret i Olavshallen ble  etablert i 1989. Fagtilbudet er utvidet fra musikk til også å omfatte visuelle kunstfag  og scenekunst. Antall elever og tilsatte har økt. Kulturskolen har behov for større og  bedre tilrettelagte og spesialiserte lokaler for kulturskolesenter Midtbyen enn det man  har eller kan få i Olavshallen. Kulturskolen vil i planperioden se på mulighet til å finne  andre lokaler i Midtbyen som kan lokalisere et Kulturskolesenter med rom for alle  fagområder.     Det er også behov for bedre lokaler der det skapes et arbeidsmiljø og felles  møteplass ettersom mange av kulturskolens lærere arbeider alene, etter skoletid, og  ​ på mange forskjellige skoler. Undervisningen i kulturskolesenter Midtbyen vil  hovedsakelig rettes mot byovergripende undervisning, fordypning/talent,  ensembleundervisning og tverrfaglige prosjekter.   10 
    6. Den kulturelle barnehage- og skolesekken  Gjennom Den kulturelle barnehage- og skolesekken sikrer vi at alle barn i Trondheim  får møte profesjonell kunst og kultur, av høy kvalitet, innen ulike sjangre. Her møter  barn og unge et mangfold av uttrykk og innhold som speiler både tradisjon og samtid.  Det er viktig at aktiviteten som tilbys gjennom Den kulturelle skole- og  barnehagesekken sees i sammenheng med øvrig aktivitet i grunnskole og  kulturskole. Dette sikres godt gjennom organiseringen av DKS i Trondheim  kommune, som del av oppvekst og utdanning, med gjennomføring lagt til  Kulturskolen, med DKS-koordinator som inngår som del av Kulturskolens  ledergruppe.    7. Samskaping, innovasjon og kunnskapsutvikling   Kunst og kultur er ikke et statisk fagområde. På samme måte som samfunnet og  byen for øvrig, vil kulturskolen hele tiden være i endring og utvikling. Samtidig som  det er kulturskolens oppgave å ivareta og løfte frem våre kulturelle tradisjoner, vil  kulturskolen være en drivkraft som søker utvikling gjennom samskaping og  tverrfaglighet. Gjennom det vil en bygge kvalitet, styrke mangfoldet og bidra til  nyskaping.     Derfor skal Kulturskolens ledelse og lærere være lyttende, innovative og kreative.   Kulturskolen skal drive utvikling og endring i en samskapende prosess med sine  brukere. Som del av universitetskommunen er det en sentral oppgave å delta i og  stimulere til kunnskapsutvikling.     11 
  For at både lærere og elever i Kulturskolen skal kunne bidra som samskapende  innbyggere, må forutsetningene være tilstede.  Sterke nettverk av fagpersoner som underviser og leder aktiviteter, med tilhørighet og  ansvar for sitt geografiske område, vil være med å styrke bydelene som  samskapende arenaer for barn, unge og foreldre, gjennom et mangfold av  kulturaktiviteter. (Korps, kor, orkester, kunstverksteder, teater-, sirkus- og  dansegrupper m.m.)    Kulturskolen vil sammen med andre enheter og aktører ha en rolle i utviklingen av  kulturelt årshjul, som er en del av Gjøre Stein saks papir.     I planperioden vil kulturskolen følge opp med forskning og kunnskap for å lære om  konsekvensene og resultatet av satsingen på kulturskoledag. Det er allerede innledet  et toårig samarbeid med NTNU om følgeforskning på kulturdagen. Resultat legges  fram våren 2021.     Kulturskolen skal utrede mulighetene for å utvide tilbudet med opplæring innen film  og skapende skriving.    Kulturskolen skal utforske og benytte mulighetene som ligger i skjæringspunktet  mellom digital teknologi, visuell kunst og musikk, og utvikle digitale plattformer til å  styrke undervisningen, jamfør Kommuneplanens samfunnsdel 2009-2020, som sier  ​ ​ at kommunen samarbeide med byens teknologimiljøer om utvikling og bruk av ny  teknologi og ny kunnskap i opplæringen (pkt.1.1)    Som del av kulturskolens talentsatsing har TKK inngått et samarbeid med NTNU,  Trondheim symfoniorkester, Trondheim kammermusikkfestival og  TrondheimSolistene, og etablert “Talent Trondheim” med støtte fra “Talent Norge”.  Dette for bedre å koordinere tilbudene til talentfulle elever innen klassisk musikk i  regionen. Gjennom dette får elevene møte profesjonelle kunstnere innen sitt uttrykk  ​ som mentor og inspirator.    Som kunst- og kulturpedagogisk ressurssenter kreves det at kulturskolen har et høyt  kvalifisert fagpersonell som gjør kulturskolen til en faglig ressurs som kan bistå  barnehage, grunnskole, videregående opplæring, og kulturlivets organisasjoner og  utvikling av det lokale kulturlivet. Både etter- og videreutdanning er aktuelt her.  Kulturskolen og NTNU, institutt for lærerutdanning (ILU) og institutt for musikk (IM)  har inngått samarbeid om utvikling av en videreutdanningsmodul for kulturskole-  lærere som samarbeider med og i grunnskolen, “Læring og lederskap, i storgruppe”  (7,5 studiepoeng). Det planlegges oppstart innenfor planperioden. Hensikten er å gi  kulturskolelærere beredskap for kunstopplæring og gjennomføring av prosjekter i  storgruppe/klasse.    I perioden vil kulturskolen delta i veiledningsordning knyttet til Norsk kulturskoleråd.  Dette skal bidra inn i utviklingen av ny felles kulturskole i den nye kommunen.    12 
  En sentral del av arbeidet med ny kommune vil handle om hvilke strategier  kulturskolen skal bruke for å rekruttere andre og flere grupper barn, og om å sikre  god informasjon om den nye kommunens tilbud.         Referanser  Opplæringsloven  Rammeplan for kulturskolen  Kulturens kraft Kulturpolitikk for framtida  Kulturmelding 2019, Kulturdepartementet    Arts and Cultural Education in Norway, 2010/2011 Bestillingsdokument som ble  ​ benyttet som underlag for Kunnskapsdepartementets strategiplan “Skapende læring”.  Gjennomført av professor Anne Bamford.   Strategi for sterke barnefellesskap - Stein Saks papir   Trondheim kommunes mål og indikatorer for Oppvekst og utdanning 2019-2024:  ● Barn og unge har fremragende kompetanse sosialt, språklig og faglig.   ● Barn og unges oppvekstmiljø er alle voksnes ansvar  ● Barn og unge er unike og hører til i samme fellesskap  ● Vi er ett felles lag som møter barn og unge med kompetanse, respekt og  kjærlighet.   Trondheim kommunes Kommunedelplan for kulturarenaer 2012 - 2024  13 
