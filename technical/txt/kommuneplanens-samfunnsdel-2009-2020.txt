Kommuneplanens  samfunnsdel  2009 - 2020 Vedtatt av Trondheim bystyre 10. juni 2010
Innholdsfortegnelse  Side 3  Forord Side 4  Visjon Side 4  Strategiske hovedgrep Side 7  Hovedmål Side 8  Hovedmål 1    Side 12  Hovedmål 2 Side 17  Hovedmål 3 Side 22  Hovedmål 4  Side 26  Kommunens verdigrunnlag og etiske retningslinjer Side 27  Trondheim kommunes plan- og styringssystem 2
Forord  I 2020 er Trondheim kunnskapsbyen, miljøbyen og velferdsbyen, og  kommunen er en aktiv og attraktiv partner og arbeidsgiver.  Dette er målene bystyret vedtok da kommuneplanens samfunnsdel  ble vedtatt den 10. juni 2010. Vedtaket gir kommunen en overordna  plan som forplikter til innsats for å løse de største utfordringene  bysamfunnet står overfor fram mot 2020. Trondheim skal både være  spennende og utviklende, og samtidig en sunn og trygg by, åpen og  inkluderende for alle. Velferdsutviklingen i Norge er og har vært formidabel. Kommunen vil  arbeide for at velferd og livskvalitet skal omfatte alle. For å bekjempe  utstøting og marginalisering er det nødvendig med innsats som bidrar  til trygghet for inntekt, bolig og helse, en god oppvekst og en verdig  alderdom.  Kunnskap er vårt beste kort for å øke verdiskapinga og løse framtidas  utfordringer. Kunnskapsbyen Trondheim skal også i framtida  gi skoleelever et kvalitativt godt tilbud, og være den foretrukne  studiebyen for studenter. I samarbeid med næringsliv, kulturliv og  utdannings- og forskningsinstitusjonene skal kommunen bidra til å  utvikle byens posisjon innen både utdanning og forskning. Miljøutfordringen har i løpet av få år fått store konsekvenser for  landområder og mennesker over hele jordkloden. Lokal og regional  innsats for å redusere klimautslipp og energibruk har stor betydning.  Kommunen har allerede vist vilje og mot til å ta ansvar, både i ord og  handling. Bystyret har satt ambisiøse mål, og kommunen, næringslivet  og innbyggerne må alle ta riktige miljøvalg for at vi skal nå våre mål.  Trondheim har de beste forutsetninger for å nå målene i  kommuneplanen fordi byen har sterke kompetansemiljøer. Samtidig  vet vi at oppgavene ikke kan løses uten at kommunen er en attraktiv  medspiller og en god arbeidsgiver også i framtida. Planvedtaket  forutsetter målrettet og aktiv innsats for å videreføre en slik posisjon.  Planen følges opp gjennom en handlingsdel knyttet til økonomiplanen,  i tråd med kommunens plan- og styringssystem. Samlet gir planen et godt grunnlag for å styrke og utvikle store, lille  Trondheim til beste for innbyggerne, næringslivet, offentlige og private  aktører, og for hele regionen.  Trondheim 1. september 2010 Rita Ottervik ordfører 3
Konsert på torvet Visjon Store lille Trondheim! Styrke og utvikle Trondheims særegne kvaliteter som by  med småbyens nærhet og trygghet og med storbyens  muligheter og tilbud. Strategiske hovedgrep Bystyret vedtok 4. desember 2008 en planstrategi som definerte  hovedutfordringene for Trondheim fram mot år 2020. I  kommuneplanens samfunnsdel presenteres hovedmål og delmål  for løsningen av disse utfordringene, med tilhørende strategier for  måloppnåelse.  Løsningene bygger på følgende seks felles strategiske hovedgrep: Mestring – Samhandling, samarbeid og samordning - Medvirkning  Kommunikasjon - Ressursstyring – Kompetanseutvikling De strategiske grepene representerer vesentlige verktøy i løsningen av  de fleste utfordringene kommunen står overfor. Samtidig gir de uttrykk  for et bevisst verdi- og veivalg i forhold til løsningene. 4
1.  Mestring En av kommunens hovedoppgaver i årene fremover vil være å legge  forholdene til rette slik at flest mulig av innbyggerne har mulighet til  å mestre livets utfordringer og klare seg selv. Kommunen vil i større  grad en tidligere bidra til at innbyggerne, både individuelt og kollektivt,  blir i stand til å ta ansvar selv, gjøre egne valg og gjøre bruk av sine  samlede ressurser.  2.  Samhandling, samarbeid og samordning Kommunene står overfor store utfordringer på grunn av den  demografiske utviklingen og behovet for tjenester i framtida, og dette  gjelder ikke bare på helseområdet.  Samhandling er uttrykk for aktørenes evne til oppgavefordeling seg  imellom for å nå et felles, omforent mål, samt evnen til å gjennomføre  oppgavene på en koordinert og rasjonell måte. Gjennom god samhandling internt, med andre kommuner og i forhold  til andre aktører, vil kommunen bidra til å sikre mer helhetlig tenkning  og rasjonell bruk av de samlede ressursene. Målet er å utvikle regionen,  byen og tjenestene gjennom bedre bruk av faglig styrke og fortrinn hos  den enkelte aktør. 3.  Medvirkning   I all kommunal virksomhet er det avgjørende å legge til rette for reell  medvirkning fra tjenestemottakeren. Dette gjelder også på områder  der slik medvirkning ikke er lovregulert. Kommunen vil legge til rette  for medvirkning gjennom tilrettelegging av møteplasser og arenaer.  Nye metoder for dialog, aktiv informasjon og kommunikasjon, vil  styrke innbyggernes medvirkning i utformingen av tjenestene, og både  innbyggernes og kommunens rolle blir tydeligere. Trondheims innbyggere skal delta i byens utvikling, både når det  gjelder beslutninger som angår dem, og som deltakere i politiske og  frivillige organisasjoner. 4.  Kommunikasjon   Kommunene har allmenn informasjonsplikt vedrørende tjenester,  beslutninger og for å gi innbyggerne muligheter for demokratisk  deltakelse og innflytelse. God toveis kommunikasjon er en forutsetning  for et godt forhold mellom kommunen og tjenestemottakere, så vel som  med samarbeidsparter. I forhold til tjenestene må kommunen sørge for at innbyggerne  føler seg godt informert om hva de kan forvente og hva de selv  må håndtere i hverdagen. Økte og dels urealistiske forventninger  til kommunesektoren skaper nye kommunikasjonsutfordringer.  Kommunens legitimitet og omdømme er betinget av at vi framover  får større grad av samsvar mellom de forventningene innbyggerne har  5
og de tjenestene vi leverer. Dette gjør det nødvendig for kommunen  å klargjøre kommunens rolle og kommunisere bedre hva man kan  forvente, og derved skape tillit og aksept for tjenestenes kvalitet og  omfang hos mottakeren.  5.  Ressursstyring Offentlig virksomhet møter i økende grad krav om samfunnsansvarlig  drift. Samfunnsansvar handler blant annet om å forvalte fellesskapets  ressurser på en god måte.  Trondheim kommune skal ha en effektiv tjenesteproduksjon. En god  utnyttelse av driftsressursene vil gi innbyggerne bedre tjenester, og  god styring av aktiviteten øker kommunens handlingsrom.  Et riktig  nivå på vedlikehold av kommunens investeringer reduserer behovet for  kostbare skippertak.  Trondheim kommune arbeider kontinuerlig med utvikling av interne  kriterier som skal sikre rett fordeling av ressursene mellom de ulike  tjenesteområdene. Gode modeller for ressurstildeling gir også bedre  grunnlag for økonomistyring og kontroll, og det blir lettere å evaluere  effektene av innsatsen. 6.  Kompetanseutvikling Kommunens medarbeidere stilles daglig overfor utfordringer de selv  må ta ansvar for å håndtere. Løsningene vil avhenge av kunnskap og  erfaringer, holdninger, verdier og evne til å ta selvstendige beslutninger.   En kompetent medarbeider er selve forutsetningen for å skape kvalitet,  og er kommunens viktigste ressursinnsats. En kompetent medarbeider  forvalter sin viten til organisasjonens beste og tar initiativ til utvikling.  Mange utviklingsprosesser i kommunene er medarbeiderinitierte.   Trondheim kommune ser på kompetanseutvikling som et viktig  strategisk virkemiddel. 6
Hovedmål 1:   I 2020 er Trondheim en internasjonalt  anerkjent teknologi- og kunnskapsby.  2:    I 2020 er Trondheim en bærekraftig by,  der det er lett å leve miljøvennlig. 3:    I 2020 er Trondheim en inkluderende og  mangfoldig by. 4:   I 2020 er Trondheim kommune en  aktiv samfunnsutvikler og attraktiv  arbeidsgiver. 7
Saupstad skole Hovedmål 1: I 2020 er Trondheim en  internasjonalt anerkjent teknologi- og  kunnskapsby  Trondheim har en hundreårig historie som attraktiv studieby. Ingen  byer i Norge har flere studenter pr innbygger. Samtidig har Trondheim  landets viktigste teknologimiljøer. Posisjonen som studieby og  teknologisk tyngdepunkt gir et konkurransefortrinn i forhold til å  tilrettelegge for bærekraftig utvikling og fremtidig verdiskaping.  I tillegg har byen sterke humanistiske og samfunnsvitenskapelige  kompetansemiljøer og profesjonsutdanninger som kommer  bysamfunnet til gode. I samarbeid med kompetansemiljøene,  næringslivet og nabokommunene vil Trondheim kommune legge til  rette for en bærekraftig utvikling av byen og regionen.  I kunnskapssamfunnet er samfunnsutviklingen basert på kreativitet,  kunnskap og innovasjonsevne. Hvordan barn og unge opplever sine  opplæringsløp og hvordan barnehage og skole løser sin rolle som  bygger av kunnskapsmessig, sosial og kulturell kompetanse, har stor  betydning.  Trondheim kommune ønsker å bygge videre på barns iboende  læringslyst. Vi vil bidra til å øke lysten til å lære i alle aldre. Samtidig  skal vi styrke samarbeidet mellom barnehager og skoler, mellom  skoleslag og mellom skole og næringsliv for å bedre gjennomføringen  8
av hele grunnopplæringen. Barn og unge skal få praksisnær opplæring,  hjelp til å utvikle skaperglede og fokus på entreprenørskap. Voksne  som trenger etterutdanning skal gis muligheter til å skaffe seg et nytt  grunnlag for selvstendighet og inntekt. Kommunen skal legge til rette  for livslang læring. Universitetet, høgskolene og forskningsinstitusjonene er drivkreftene  i kunnskapssamfunnet, og utgjør en av Trondheimsregionens viktigste  næringer. De må gis rammer og utviklingsvilkår som gjør det mulig å  nå opp i den internasjonale konkurransen om de beste studentene, de  beste forskerne og forskningsmidlene. En sterk og velfungerende by og  region som gir rom for livsutfoldelse øker byens evne til å trekke til seg  studentene, forskerne og øker mulighetene for å beholde kandidatene  etter endt utdanning.  Trondheim og Trøndelag kan bruke kunnskapsinstitusjonene bedre  i utviklingen av kompetanse i privat og offentlig sektor, og for å  sikre seg kandidatene fra den forskningsnære utdanningen. For å  få dette til er det nødvendig å styrke gjensidigheten i forholdet:  Studenter og forskere må få god kjennskap til næringslivet,  kulturlivet, og offentlig sektor. På den andre siden må disse aktørene  kjenne kunnskapsinstitusjonene bedre, slik at de kan dra nytte av  kompetansen i forhold til produktutvikling og innovasjon. Kunst- og  kulturinstitusjonene og uavhengige kulturutøvere er en kreativ kraft  som må få muligheter til å utvikle sin rolle som selvstendig aktør og  tilbyder av opplevelser, og som viktig partner i samfunnsutviklingen. Forskningsdagene 9
1.1: I 2020 har barn og unge i Trondheim kompetanse  som styrker dem i møtet med framtidas utfordringer Kommunen vil •  bidra til at barn og unge lærer seg å lære  •  øke barn og unges læring gjennom møtet med allsidig  kompetanse, kulturelle aktiviteter og opplæring tilpasset deres  forutsetninger •  samarbeide med Trondheims teknologimiljøer om utvikling og  bruk av ny teknologi og ny kunnskap i opplæringen •  forebygge frafall ved å styrke rådgivingen i overgangen mellom  grunnskole og videregående skole  Newtonrommet, Vitensenteret 1.2: I 2020 er kompetanseutvikling og livslang læring en  mulighet for alle Kommunen vil •  legge til rette for mestring og læringslyst og bidra til at voksne  tilegner seg tilstrekkelig kompetanse for å mestre arbeidslivet og  livet generelt  •  at kunst- og kulturinstitusjoner skal være alternative  læringsarenaer for livslang læring   •  samarbeide med arbeids- og næringsliv for å gjøre opplæring  mer praksisnær og relevant 1.3: I 2020 er Trondheim Norges mest attraktive by for  studenter og forskere Kommunen vil •  arbeide for bedre ankomstservice, flere studentboliger og mer  norskopplæring for utenlandske forskere og studenter •  bidra til fremmedspråklig informasjon om offentlige tjenester   •  være pådriver i markedsføringen av studie- og forskningsbyen  Trondheim i samarbeid med andre aktører i byen og regionen  10
1.4: I 2020 er rammevilkårene for byens utdannings- og  forskningsmiljøer styrket Kommunen vil •  sette utdanning og forskning på den politiske dagsorden lokalt,  regionalt og nasjonalt  •  styrke alliansen mellom kunnskapsinstitusjonene, næringslivet  og offentlige aktører •  bidra til en by - og campusutvikling som støtter opp om  kunnskapsinstitusjonenes mål  1.5: I 2020 skjer Trondheimsregionens vekst og  verdiskaping i et samvirke mellom forskning, kultur,  næringsliv og offentlig sektor  Kommunen vil •  bidra til gjensidig kunnskap og samarbeid mellom offentlig  sektor og næringslivet, og utdannings- og forsknings- institusjonene for å øke det gjensidige utbyttet •  bidra til å styrke kunst- og kulturinstitusjonene som kreativ kraft  i regionutviklingen, og øke mulighetene for næringsutvikling,  kompetanseøkning, forskning og formidling •  legge til rette for at nyutdannede kandidater ser byen som en  attraktiv by å bosette seg i •  bidra til at byens teknologikompetanse blir benyttet i lokal og  regional næringsutvikling Trondheim kommunes vannrenseanlegg 11
Bymarka Hovedmål 2: I 2020 er Trondheim en  bærekraftig by, der det er lett å leve  miljøvennlig Globalt er våre største miljøutfordringer knyttet til klimaendringer,  overforbruk av naturressurser, økt etterspørsel etter mat og tap av  biologisk mangfold. Trondheim kommune har allerede iverksatt  miljøtiltak som skal bidra til reduserte klimagassutslipp og mer  bærekraftig utvikling, gjennom fortetting, fjernvarme, restriktiv  parkeringspolitikk, kollektivfelt og avfallsbehandling. De veivalgene vi  gjør nå, vil få vesentlig betydning for helse og velferd for kommende  generasjoner. Trondheim som lokalsamfunn må derfor fortsette å ta sin  del av ansvaret for å løse de globale miljøutfordringene.  Trondheim kommune har ambisjoner om å bli en bærekraftig by i en  bærekraftig region.  Kommunen vil både gjøre grep for å rydde opp  i dagens miljøproblemer, utvikle ny miljøvennlig infrastruktur og  forberede Trondheim på de klimaendringene som kommer. Løsningene  må redusere vår klimasårbarhet. Trondheim skal føre en politikk som  utvikler byen til et klimanøytralt lavenergisamfunn. Videre byutvikling  og infrastruktur skal føre til redusert transportbehov, bedre byluft og  redusert støybelastning.  I dette arbeidet har kommunen store fordeler  av samarbeid med byens teknologi- og kunnskapsmiljøer.  12
Kommunen har som mål å legge til rette for at befolkningen skal kunne  leve et godt og helsefremmende liv i en bærekraftig by. Teknologi  alene løser ikke alle miljøutfordringer. Samfunnsplanlegging,  teknologiutvikling og forbruksmønster griper inn i hverandre og må  sees i sammenheng. I tillegg er kunnskap og holdninger avgjørende for  å endre adferd i miljøvennlig retning. Trondheim har i mange år satset på å gjøre barn og unge til  miljøbevisste og engasjerte aktører. Det gjelder både i barnehager  og skoler, og i forhold til omgivelser hjemme og ute. Dette arbeidet  må videreutvikles etter hvert som samtlige skoler og barnehager blir  miljøsertifisert.  I en verden med økende befolkning og økt forbruk er det sterkt  press på begrensede naturressurser, samt tap og endring av biologisk  mangfold.  Det er derfor viktig å ta vare på naturressurser ved å utvikle  gode kretsløpssystemer for gjenbruk og materialgjenvinning, og ved å  utvikle gode kunnskapsbaserte forvaltningsregimer som tar vare på vårt  biologiske mangfold. Utfordringene på miljøsida er store og krever innsats for å løses, men  det er også slik at kommunen har virkemidler og påvirkningskraft.  Samtidig kan ikke utfordringene løses av byen alene. Transport- og  arealplanleggingen må omfatte hele byregionen, og tilrettelegge for  langsiktige felles løsninger. Her må både de arealkrevende og de  besøksintensive virksomhetene plasseres rett i forhold til transport-  og kollektivakser. Rett lokalisering av ny godsterminal er et sentralt  virkemiddel i denne sammenhengen.  Boligfelt må ligge der det er god  tilgang til kollektivtransport. Løsningene må ha bærekraft i forhold  til økonomiske så vel som sosiale og miljømessige vurderinger.    Det regionale samarbeidet er nødvendig for å sikre de langsiktige  samfunnsinteressene. Grønt Flagg-sertifisering 13
2.1: I 2020 er barn og unge aktive i miljøarbeidet og  utviklingen av Trondheim som bysamfunn En bærekraftig by legger til  Kommunen vil rette for økonomisk, sosial og  •  utvikle arenaer og aktiviteter der barn og unge deltar i  kulturell vekst som ivaretar  miljøarbeid og utvikling av Trondheim som bærekraftig  dagens behov uten å ødelegge  bysamfunn  naturens økologiske bæreevne  •  inspirere og motivere barn og unge til aktiv medvirkning  for framtidas generasjoner. i demokrati og samfunnsdebatt, blant annet gjennom  Ungdommens bystyre •  synliggjøre barn og unges behov i forhold til arealpolitikk og  sosial infrastruktur  Syklister på Sluppen 2.2: I 2020 skal Trondheim være et lavenergisamfunn  I passivhus er det fokus  Kommunen vil på enkle og robuste  •  gjennomføre en offensiv forvaltningspraksis der passivhus  energiløsninger med  og miljøvennlig materialbruk blir standard ved nybygging og  lang levetid. Det samlede  rehabilitering  energibehovet til oppvarming,  •  bidra til at bruk av fossile energikilder til oppvarming og kjøling  varmtvann og elektriske  av bygninger, anlegg og industri i Trondheim blir faset ut apparater kan komme ned i  •  legge til rette for gode samarbeidsarenaer for forskningsmiljøene  60-70 kWh pr m2. og bygge- og anleggsbransjen for utvikling av lavenergi bygg-  og miljøteknologi Mobilitetsplanlegging  •  være en pådriver for mobilitetsplanlegging og legge til rette for  innebærer at offentlige  bruk av lav- og nullutslippskjøretøy og private virksomheter  iverksetter flere ulike tiltak  som i sum fører til et mer  miljøvennlig transport- og  reisemønster. 14
2.3: I 2020 skal Trondheim ha en fysisk byutforming som  fremmer livskvalitet og helse Kommunen vil •  fortette, redusere transportbehov og lokalisere arbeidsintensiv  virksomhet i sentrum og langs viktige kollektivårer for å  redusere transportbehov •  fortette slik at bomiljø sikres ren luft, gode solforhold, lave  støynivåer, trygge og trivelige byrom og møteplasser, og lett  adkomst til parker og friområder   •  videreutvikle et effektivt og miljøvennlig transportsystem med  god kollektivtransport og gode gang-, sykkel- og turveger •  sikre arealer til barnehager, grunnskoler, idrett, friområder og  møteplasser 2.4: I 2020 skal Trondheim ha en bærekraftig forvaltning  av naturmiljø og areal Kommunen vil •  sikre langsiktig forvaltning der hensynet til matproduserende  areal, biologisk mangfold, allmennhetens interesser og  brukerinteresser ivaretas •  sørge for en god miljøtilstand i elver, innsjøer, kystvann og  grunnvann  2.5: I 2020 er Trondheim en ren og ryddig kommune der  90 % av avfallet gjenvinnes  Kommunen vil •  være forbilde gjennom bærekraftig avfallshåndtering i alle  kommunens virksomheter •  påvirke forbruk gjennom holdningsskapende arbeid, veiledning  og tilrettelegging •  stimulere til kretsløpsbasert forbruk og bidra til bærekraftig og  kostnadseffektiv avfallshåndtering  I et kretsløpsbasert forbruk  blir varer og tjenester brukt  og gjenbrukt i et kretsløp som  tar vare på og utnytter de  opprinnelige ressursene best  mulig. Miljøbil, Trondheim Renholdsverk 15
2.6: I 2020 er Trondheimsregionen rollemodell  for konkurransedyktige og bærekraftige areal- og  transportløsninger Utslipp av CO2 skyldes  Kommunen vil forbrenning av kull,  •  bidra til at Trondheim sitt samlede CO2-utslipp fra transport  olje og gass, men også  reduseres med 20 prosent innen 2018 sammenliknet med  avskoging fører til utslipp.  tilsvarende utslipp i 2008 I Norge utgjør utslippene  •  bidra til minsket transportbehov i regionen ved rett lokalisering  av CO2 ca 80 prosent av  både av boliger, arealkrevende virksomheter og arbeids- og  de totale menneskeskapte  besøksintensive virksomheter klimagassutslippene. •  bidra til å sikre miljøvennlige og effektive transportløsninger og  gode terminalanlegg for håndtering av gods •  bidra til å forvalte regionens arealressurser slik at vi sikrer  langsiktige samfunnsinteresser knyttet til næringsutvikling,  jordvern, kulturlandskap og historiske verdier    Ortofoto av Trondheim, 2010 16
ISFiT, International Student  Hovedmål 3: I 2020 er Trondheim en  Festival in Trondheim inkluderende og mangfoldig by En attraktiv by kjennetegnes av møter med det ukjente, det stimulerende  og det grensesprengende. Det oppleves som spennende at utvalget av  forretninger, kultur-, idretts- og fritidstilbud er større enn det man får  brukt. Men for at byens mangfold skal være en ressurs, må det legges til  rette for at alle, uavhengig av alder, etnisitet, trosretning, funksjonsnivå,  økonomiske og sosiale forhold deltar og opplever byen som sin.  Byens tusenårige kirkelige og kulturhistoriske røtter preger byen og  skal fortsatt holdes i hevd. Samtidig må det aktivt legges til rette for  det nye religiøse mangfoldet og for en god dialog mellom de ulike  trossamfunnene. Norge er et land med høy levestandard, høyt udanningsnivå, høy  sysselsettingsandel og liten inntektsulikhet. Likevel har gruppen  med lavest inntekt hatt en dårligere inntektsutvikling enn samfunnet  for øvrig etter 1986. Barns levekår og oppvekstmiljø påvirker  utdanningsløp og yrkesmuligheter senere i livet og får konsekvenser  for helse i voksen alder. Trondheim kommune vil bekjempe fattigdom  og satse målrettet på å trygge alle barns oppvekstvilkår.  Den beste  investering mot fattigdom er utdanning. Vi må arbeide for at flest mulig  fullfører skole og utdanning, og derved styrke voksnes muligheter for å  klare seg selv gjennom egen inntekt.  17
For de fleste eldre er ensomhet og isolasjon en større bekymring enn  dårlig økonomi. Trondheim kommune vil at byens eldre både skal føle  seg sikre på å få nødvendige tjenester, og samtidig få hjelp til å oppleve  aktivitet og samvær, kultur og natur, selv når helsa svikter.  Målet om universell utforming handler om å skape tilgjengelighet  og likeverd slik at alle skal kunne delta. Utformingen skal bidra til  selvstendighet for personer med ulik funksjonsevne og tjene et vidt  spekter av individuelle valg og ferdigheter.   Trondheim er en by med lite kriminalitet. For å opprettholde Trondheim  som en trygg by, må private og offentlige aktører samarbeide. Vakre og  ryddige byrom, både i sentrum og i bydelene, er viktig for fellesskap  og trivsel, men også et viktig tiltak i det kriminalitetsforebyggende  arbeidet.  Trondheim får etter hvert et større mangfold i befolkningen. I  framtida vil det kreves at vi mestrer språk, har kulturforståelse og kan  samarbeide med alle.  Ved å legge til rette for at bydelene i Trondheim  har en mest mulig sammensatt befolkning, kan de brukes som arena for  læring og menneskelig berikelse og øke vår evne til å ta oss fram i en  stadig mer internasjonal verden.  3.1: I 2020 opplever barn og unge i Trondheim trygghet i  hjem, barnehage, skole og fritid Kommunen vil •  bidra til at voksne tar ansvar i møtet med barn og unge som lever  under mangelfull omsorg •  gi barn og unge med vanskelige hjemmeforhold god oppfølging i  barndommen og i overgangen til ungdoms- og voksenliv •  styrke foreldrene som trenger det, slik at så mange barn som  mulig opplever hjemmet som den viktigste arena for omsorg og  oppvekst Barn i lek ved Saupstad skole 18
3.2: I 2020 er Trondheim en god by å bli gammel i    Kommunen vil •  gi alle eldre over 70 år råd og veiledning som fremmer helse og  egen mestring •  gi et godt helse- og omsorgstilbud til eldre som har behov for  tjenester  •  samarbeide med de eldre selv, frivillige, næringslivet, studenter,  pårørende og andre for å øke tilgang til aktiviteter og kulturtilbud  Kulturtilbud på Nidarvoll helsehus 3.3: I 2020 er Trondheim en flerkulturell by, der det er  godt å bo som innvandrer Kommunen vil •  sikre innvandrere og flyktninger selvstendighet gjennom  kvalifisering til utdanning, arbeid og samfunnsdeltakelse •  legge til rette for at alle innbyggere får like muligheter til å  bidra og delta på viktige samfunnsområder uavhengig av etnisk  opprinnelse •  bidra til økt gjensidig kunnskap og forståelse mellom minoritets-  og majoritetsbefolkningen gjennom å tilrettelegge arenaer for  samspill •  bidra til økt kompetanse som sikrer at offentlige tjenester  tilpasses mangfoldet i befolkningen  19
3.4: I 2020 har husholdningene i Trondheim muligheter til  å skaffe seg en forutsigbar inntekt gjennom egen innsats Kommunen vil •  bidra til å utvikle tiltak som kvalifiserer for arbeidslivet og  hindrer utstøting, sammen med NAV •  bidra til at ungdom gis opplæring og veiledning slik at de  fullfører utdanning eller kommer i arbeid •  bidra til at innbyggere med minoritetsspråklig bakgrunn raskt  kommer inn i arbeidslivet •  bidra i samarbeid med andre etater til et arbeidsliv med ordnede  arbeidsforhold, med tariffavtalemessige regulerte bestemmelser i  virksomhetene  3.5: I 2020 har Trondheim en boligpolitikk som utjevner  sosiale forskjeller Kommunen vil •  tilrettelegge nye boområder for mennesker i ulike aldersgrupper,  inntektsgrupper, med ulikt funksjonsnivå og med ulik  kulturbakgrunn, og motvirke ensidige bomiljø •  legge til rette for et mangfoldig boligtilbud •  motivere og hjelpe barnefamilier i kommunale utleieboliger til å  få bolig i det ordinære boligmarkedet  Vår Frue kirke, en åpen og inkluderende kirke 3.6: I 2020 er sosiale helseforskjeller i Trondheim redusert Kommunen vil •  gi alle barn og foreldre kunnskap om helse, fysisk aktivitet  og kosthold, og forebygge utvikling av sykdom gjennom å  iverksette tiltak på et tidlig tidspunkt •  gi utsatte grupper bedre mulighet for å ta vare på egen helse  gjennom informasjon, veiledning og støtte •  tilrettelegge et psykisk helsearbeid som er lett tilgjengelig og  som fremmer medvirkning, mestring og god helse 20
3.7: I 2020 er byens ulike arenaer tilrettelagt for  mangfoldet i befolkningen Kommunen vil •  utforme bymiljø og kommunal bygningsmasse etter  prinsippene om universell utforming, og jobbe sammen med  private utbyggere og andre aktører for å medvirke til at hele  bysamfunnet er tilgjengelig for alle  •  tilrettelegge for utvikling av kultur- og fritidstilbud som avspeiler  mangfoldet i befolkningen •  ta vare på byens kirkelige, kulturelle og historiske tradisjoner  og samtidig legge til rette for religiøst mangfold / humanistiske  verdier •  utvikle nærmiljøet i bydelene sammen med innbyggerne,  næringslivet og frivillige organisasjoner  •  integrere studentene i utviklingen av bysamfunnet 3.8: I 2020 har Trondheim et levende bysentrum Kommunen vil •  bidra til å styrke Midtbyen som identitetsbærer for hele byens  befolkning   •  styrke Midtbyen som regionens viktigste handels- og  kultursentrum, og samtidig legge til rette for gode og stabile  bomiljø i sentrum •  samarbeide med næringslivet og frivillige om å utvikle et  tilgjengelig og attraktivt, rent og ryddig bysentrum •  tilrettelegge for at byens innbyggere skal møte ulike  kulturuttrykk og utvikle sin kulturkompetanse gjennom hele livet •  bidra til kriminalitetsforebyggende tiltak gjennom  opplysningsvirksomhet og samarbeid med næringsliv, offentlige  etater og frivillige Kanalen, Ravnkloa og Nidarosdomen 21
Trondheim kommunale feiervesen Hovedmål 4: I 2020 er Trondheim kommune  en aktiv samfunnsutvikler og attraktiv  arbeidsgiver  Trondheim kommune har valgt å ta en aktiv rolle som samfunnsutvikler  og motor i Trondheimsregionen.  De gode løsningene for byen  og regionen forutsetter at de viktigste aktørene i utviklingen av  næringslivet, kunnskapsbyen og de offentlige tjenestene samhandler  og kjenner hverandre godt. For å være en viktig partner sett med andre  aktørers øyne, må kommunen velge de vesentlige arenaene og være  synlig tilstede, lokalt, regionalt og nasjonalt.   Som arbeidsgiver vil Trondheim kommune frem mot 2020 ha to  hovedutfordringer. Den første handler om tilgangen på arbeidskraft.  Kommunens arbeidsoppgaver øker i omfang, både på grunn av  befolkningsvekst, flere eldre og på grunn av rettighetsfesting og nye  tjenester. For å kunne møte det framtidige behovet for arbeidskraft som  følger av dette, er det helt avgjørende at vi både har en god forvaltning  av egen arbeidskraft, et helsefremmende arbeidsmiljø, og at vi gjør det  spennende og attraktivt å arbeide i offentlig sektor.  Byen må ha sterk  tiltrekningskraft, og arbeidskraftreservene må mobiliseres og inkluderes  i arbeidslivet.  Den andre hovedutfordringen handler om kommunens evne til  omstilling, utvikling og nyskaping. Samfunnet endrer seg hurtig,  22
og kommunen påvirkes av forhold som internasjonal økonomi og  teknologiske nyvinninger. Kommunen må tilpasse virksomheten og  utvikle tjenestetilbudet i takt med nye utfordringer. Vi må derfor bygge  større omstillings- og endringskompetanse. Selv om det kommunale tjenestetilbudet har økt, er det til dels stor avstand  mellom forventningene og det kommunene har muligheter for å tilby  innenfor de tilgjengelige ressursene. Undersøkelser viser at nær halvparten  av befolkningen mener kommunene ikke innfrir de forventningene de har  til tjenestene. Denne avstanden kalles ofte forventningsgapet.   For å gjøre forventningsgapet mindre, kreves det innsats på flere fronter  samtidig: Staten og kommunene bør bruke sine felles fora til å oppnå større  enighet om krav til tjenestene og kommunikasjonen rundt tjenestenivået.  Samtidig må kommunen selv være tydelig i sin kommunikasjon, og sikre  at innbyggerne føler seg godt informert om hva de kan forvente og hva de  selv må håndtere i hverdagen. I tillegg må frivillig arbeid og innsats fra  enkeltindivider, lag og organisasjoner oppmuntres og verdsettes. Trondheim kommunes felles verdier åpen, kompetent og modig, er  veiledende i møtet med innbyggere, brukere, samarbeidspartnere og  media, og i forhold til ny kunnskap og nye utfordringer. Hvordan  kommunen lykkes med å ivareta sitt samfunnsansvar, får betydning for  kommunens omdømme og troverdighet.  4.1: I 2020 skal Trondheim kommune være en aktiv  deltaker på vesentlige samfunnsarenaer   Kommunen vil •  bidra aktivt i lokalt og regionalt samarbeid som fremmer byens  og regionens utvikling  •  videreutvikle storbysamarbeidet for å få større innflytelse på  utformingen av kommunepolitikken  •  bidra aktivt på nasjonale arenaer for å påvirke politikk og  rammebetingelser for kommunens innsats som tjenesteprodusent,  forvalter og samfunnsutvikler •  bidra til at kommunene og staten skal ha og kommunisere en  felles forståelse av omfang og standard på tjenestene  4.2: I 2020 skal Trondheim kommune ha styrket sin  posisjon som attraktiv arbeidsgiver   Kommunen vil •  videreutvikle en robust og fleksibel organisasjon som bruker og  utvikler medarbeidernes kompetanse og omstillingsevne •  aktivt ta i bruk ny kunnskap og ny teknologi •  være ledende innenfor arbeidet med helse, miljø og sikkerhet for  egne ansatte og i sin rolle som byggherre •  utfordre, motivere og inspirere medarbeiderne til aktiv deltakelse  og ansvar i utviklingen av kommunen og tjenestene •  videreutvikle ledere som bidrar til faglig utvikling og aktivt  medansvar 23
4.3: I 2020 skal byens og kommunens behov for  arbeidskraft være dekket  Kommunen vil •  synliggjøre Trondheim som et attraktivt sted å bo og arbeide •  mobilisere arbeidskraftpotensialet i regionen  •  arbeide for at private og offentlige arbeidsgivere inkluderer alle  deler av befolkningen i arbeidslivet  •  bidra til å styrke profesjonsutdanningen ved universitetet og  høgskolene i regionen  •  gjennomføre studenters, elevers og lærlingers praksisperioder på  en slik måte at de seinere ønsker å arbeide i kommunen 4.4: I 2020 skal Trondheim kommune og kommunens  innbyggere ha felles forståelse av hvilke forventninger en  kan ha til kommunens tjenester Kommunen vil •  videreutvikle metoder som sikrer god kommunikasjon med  innbyggerne vedrørende behov, og omfang og standard på  kommunens tjenester •  sikre at vedtak blir fulgt opp og at brukernes rettssikkerhet blir  ivaretatt •  støtte og oppmuntre innbyggerne til mestring av egen hverdag  •  tilrettelegge for økt medvirkning og frivillig innsats fra brukere,  innbyggere og samarbeidspartnere  Trøndelag brann- og redningstjeneste IKS 24
4.5: I 2020 har Trondheim god beredskap når det gjelder  samfunnssikkerhet Kommunen vil •  samarbeide med private og offentlige aktører for å kartlegge,  forebygge og begrense uønskede hendelser •  kartlegge og forebygge uønskede konsekvenser som følge av  bortfall av strøm og vannforsyning •  bidra til økt geografisk stedfesting av risiko og trusler til bruk i  by- og arealplanleggingen •  styrke beredskapsarbeidet i egen organisasjon Barnas Skidag i Granåsen 4.6: I 2020 deltar kulturlivet, næringslivet og frivillige  organisasjoner sammen med kommunen i utviklingen av  bysamfunnet Kommunen vil •  stimulere til at flere kan ta del i samfunnsnyttig frivillig innsats •  tilrettelegge for utvikling av kulturarenaer som en sentral del av  byutviklingen •  bruke store kulturelle, religiøse og idrettslige arrangement til  å skape utvikling, inkludering, deltakelse og engasjement for  Trondheim 25
Rådhuset Kommunens verdigrunnlag og etiske  retningslinjer Trondheim kommunes kjerneverdier er åpen, kompetent og modig.   Disse kjerneverdiene skal prege vår praksis og gjenspeiles i våre  daglige handlinger. Både ledere og ansatte skal møte hverandre  og nye utfordringer med åpenhet.  Ledere skal legge til rette for  kompetanseutvikling, og den enkelte medarbeider har ansvar  for å holde seg faglig à jour slik at vi opptrer kompetent overfor  omverdenen.  Alle skal være modige og våge å ta nye utfordringer,  nødvendige avgjørelser og vanskelige samtaler. Trondheim kommunes etiske retningslinjer, sist revidert i 2007, legger  stor vekt på at folkevalgte og ansatte framstår med redelighet, ærlighet  og åpenhet i all sin virksomhet. Alle har et ansvar for å etterleve dette.  Som forvaltere av samfunnets fellesgoder stilles det spesielt høye krav  til folkevalgte og ansattes etiske holdninger i utøvelsen av sitt arbeid  for kommunen.   Folkevalgte og ansatte plikter å overholde lover, forskrifter og  reglementer som gjelder for kommunens virksomhet. 26
Trondheim kommunes plan- og styringssystem Kommunal planstrategi Minst én gang hver valgperiode  Utviklingstrekk – utfordringer  Planbehov  Bystyret vedtar rullering eller revisjon av gjeldende kommuneplan  Pbl § 10.1 Kommuneplan Samfunnsdel Arealdel 12 års perspektiv  Vurderes hvert 4. år  Pbl §§ 11.1, 11.2, 11.5 og Kl § 5 Kommunedelplaner, fag- og temaplaner Pbl § 11.1 Økonomiplan, med kommuneplanens handlingsdel 4 årig  Kl § 44 og Pbl § 11.1 og 11.3 Årsbudsjett 1 årig  Kl § 45 Lederavtaler 1 årig Årsoppgjør, med årsrapport og regnskap Kl § 48 Kommuneloven = Kl  Plan- og bygningsloven = Pbl 27
Trondheim kommune Postboks 2300 Sluppen 7004 Trondheim Alle foto: Carl-Erik Eriksson, unntatt Jan Olav Jenssen på omslag, Geir Otto Johansen på side 3, Helen Eliassen på side 4, Kart- og oppmålingskontoret på side 16, Therese Alice Sanne, Adresseavisen på side 20ti289 • Layout: Grafisk senter, Tk • Opplag: 5000 • september 2010
