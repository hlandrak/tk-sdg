       Strategisk næringsplan   for Trondheimsregionen  2017 - 2020            
Strategisk næringsplan for Trondheimsregionen 2017 - 2020    Overordnet mål:   Trondheimsregionens andel av brutto nasjonalprodukt (BNP) skal tilsvare vår andel av  befolkningen i 2020.    Målområde Kobling FoU og næringsliv  1.  Delmål: Trondheimsregionen skal være best på å utvikle eksisterende og starte nye  bedrifter i samspill med forsknings- og utviklingsmiljøene (FoU).  Strategier:  1.1. Trondheimsregionen skal etablere den beste praksis for å koble næringsliv og  FoU/utdanningsmiljøene.  1.2. Trondheimsregionen skal legge til rette for innovasjon og gründerskap i eksisterende  næringsliv.  1.3. Trondheimsregionen skal styrke samarbeidet mellom næringsliv, FoU/utdanningsmiljø og  offentlige myndigheter (Triple Helix).   1.4. Aktørene i Trondheimsregionen skal arbeide for å påvirke sentrale myndigheter til å styrke  rammebetingelsene og utviklingsmulighetene for FoU, herunder laboratorier og utdanning i  regionen.  1.5. Trondheimsregionen skal aktivt utnytte mulighetene for næringsutvikling gjennom klynger.    Målområde Næringsfremmende kommuner  2.  Delmål: Trondheimsregionen skal ha de mest næringsfremmende politikerne og  kommuneadministrasjonene i Norge.  Strategier:  2.1. Hver kommune skal ha en felles arena for næringsliv, politikere og kommuneadministrasjon  med faste årlige møter.  2.2. Kommunene og regionrådet skal jevnlig ha næringsutviklingssaker knyttet til næringsplanen  på agendaen i kommunestyre- og regionrådsmøtene, samt vurdere sitt arbeid med planen  annet hvert år.  2.3. Kommunens politikere og administrasjon skal besøke næringslivet/bedrifter jevnlig.  2.4. Sørge for at regionen og kommunen har en kompetent offentlig sektor med tilstrekkelig  kapasitet som møter næringslivet med et godt og forutsigbart offentlig tjenestetilbud.  2.5. Regionen skal arbeide for et bedre tverrpolitisk samarbeid som sikrer større kraft på  regionens lobbyvirksomhet mot sentrale myndigheter. 
2.6. I saksfremstillinger som fremmes til beslutning i politiske organer, og som har relevans for  næringslivet, skal det redegjøres for om dette er i tråd med strategisk næringsplan.    3.  Delmål: Trondheimsregionen skal være området i Norge hvor det er lettest å utvikle  eksisterende og starte nye bedrifter.  Strategier:  3.1. Trondheimsregionen skal ha en helhetlig areal- og samferdselspolitikk som bidrar til vekst og  økt lønnsomhet i næringslivet, og en større pendlerregion.  3.2. Saksbehandlingstiden for bygge- og reguleringssaker skal være blant de korteste i Norge  målt hhv. fra første innsendte søknad og fra komplett søknad.  3.3. Offentlig sektor i Trondheimsregionen skal bidra til næringsutvikling og innovasjon gjennom  sine anskaffelser og sine tjenester, og bidra til utvikling av nærmarkedet ved å handle lokalt  der dette er mulig.  3.4. Trondheimsregionen skal aktivt bidra til å forsterke gründerkulturen og  gründerkompetansen.    Målområde Kommersialisering av teknologi  4.  Delmål: I 2025 skal Trondheimsregionen ha 1.000 teknologiselskaper med 20.000 ansatte.  Strategier:  4.1. Trondheimsregionen skal aktivt bidra til å utvikle kommersialisering av teknologi som  regionens satsingsområde.  4.2. Trondheimsregionen skal være ledende på å fremme internasjonalisering av regionens  næringsliv.  4.3. Trondheimsregionen skal arbeide aktivt for å sikre tilstrekkelig kapital i alle faser.  4.4. Trondheimsregionen skal arbeide for at kommersialisering av teknologi skal bidra til det  grønne skiftet.    Målområde Attraktiv region  5.  Delmål: Trondheimsregionen skal være den mest attraktive storbyregionen I Norge.  Strategier:  5.1. Trondheimsregionen skal opprettholde sin status som den mest attraktive storbyregionen i  Norge gjennom god tilrettelegging for en befolkningsvekst på 4.000 i året.  5.2. Trondheimsregionen skal bidra til at Trondheim skal etablere seg som Nordens beste  studieby.  5.3. Trondheimsregionen skal ta godt vare på utenlandsk arbeidskraft som ønsker å etablere seg  i regionen. 
5.4. Trondheimsregionen skal benytte merkevaren teknologihovedstaden i profilering av  regionen.  5.5. Styrke Trondheimsregionens omdømme som innovasjonstyngdepunkt nasjonalt og  internasjonalt.     Organisering av det arbeidet med gjennomføring av Strategisk  Næringsplan for Trondheimsregionen  Næringsrådet for Trondheimsregionen ble opprettet som en konsekvens av Strategisk næringsplan  for Trondheimsregionen (SNP) som i sin tid foreslo en slik løsning for arbeidet med gjennomføring av  planen. En triple helix-modell ble lagt til grunn for sammensetningen av Næringsrådet, med tre  deltakere hver fra henholdsvis FoU, offentlig sektor og næringsliv.     Prosessen i forbindelse med rulleringen av planen ga flere innspill på hva som fungerer bra og hva  som fungerer mindre bra. Dette kan oppsummeres som følger:    -  Det er for dårlig forankring av SNP og Næringsrådets arbeid ute i kommunene  -  Regionrådet diskuterer for lite næringssaker  -  Næringsrådets rolle og sammensetning bør diskuteres på nytt    Det var imidlertid stor enighet i tilbakemeldingene om at det er behov for en felles strategisk  næringsplan for Trondheimsregionen. Dette er et viktig utgangspunkt å ta med seg i det videre  arbeid, i tillegg til det faktum at regionen henger så tett sammen at det er svært naturlig å tenke  utover kommunegrensene i næringsutviklingssammenheng.    Forankring i kommunene.    Disse grepene innføres for å legge forholdene bedre til rette for et mer forpliktende samarbeid om  gjennomføring av en felles Strategisk næringsplan for Trondheimsregionen:    -  Samle formannskapene med jevne mellomrom med tema næringsutvikling.   -  Spre de gode eksemplene fra de kommunene som har jobbet konkret og konstruktivt med  Strategisk næringsplan.  -  Gi næringsapparatet i kommunene en tydeligere felles bestilling om å utvikle tiltak og  prosjekter innen de forskjellige målene og strategiene.    Administrasjonen i Trondheimsregionen gjennomfører felles møter med næringsapparatet i de ti  kommunene to ganger per år. Tema for disse møtene (som bør avholdes på rundgang i de ulike  kommunene) vil være å gjennomgå status og videre fremdrift i arbeidet med SNP i regi av  Trondheimsregionen og de enkelte kommuner.       Regionrådets rolle i næringssaker.    Regionrådetvilr ha en sterkere kobling til næringssaker/SNP enn det som har vært tilfellet frem til nå,  blant annen gjennom å sette faste saker på Regionrådsmøtene i et tydeligere årshjul:    -  Den årlige utviklingsplanen vedtas av Regionrådet i desember, med de årlige  budsjettrammene.  
-  Toårige handlingsplaner for SNP vedtas av Regionrådet i desember annet hvert år. Dette vil  være dynamiske dokument som kan endre seg underveis.  -  Årsrapportering på gjennomførte/pågående tiltak og status ifht. mål i SNP behandles i  Regionrådet i februar    I tillegg innføres det tydeligere retningslinjer for hvilke næringssaker som skal besluttes i  Regionrådet:  Administrativ behandling:  Hastesaker inntil kr 200.000,- kan avgjøres administrativt mellom Næringsrådsmøtene.  Næringsrådets leder orienteres.  Næringsrådet:   Saker inntil kr 500 000,- kan avgjøres i Næringsrådet.   Regionrådet:   Alle saker over kr 500 000,- skal besluttes i Regionrådet. I tillegg må saker som innebærer strategiske  valg/nye satsingsområder opp til beslutning i Regionrådet.     Når det gjelder saker som kan være kontroversielle eller innebærer nye satsingsområder, må det  vurderes om saken skal fremlegges for beslutning på et høyere nivå uavhengig av beløp.      Sammensetning av, og oppgaver for Næringsrådet    Næringsrådet beholdes som styringsgruppe for gjennomføring av SNP, ved å legge ned Næringsrådet  vil den sterke koblingen til næringsliv og FoU bli betraktelig dårligere. Næringsrådet fungerer godt  som organ for gjensidig informasjon og avstemming av prioriteringer mellom partene, i tillegg til den  besluttende rollen som Næringsrådet har ift SNP.     Sammensetningen av Næringsrådet justeres til denne sammensetningen:  •  Administrerende direktør i Næringsforeningen i Trondheimsforeningen er fortsatt leder i  Næringsrådet.  •  Prorektor for nyskaping ved NTNU.  •  Direktør i Innovasjon Norge Trøndelag.  •  Representant fra ledernivå i SINTEF.  •  Fylkesrådmann i Trøndelag  •  Fire rådmenn fra kommunene, sitter i to år.  •  En representant fra de øvrige næringsorganisasjonene i regionen, rulleres hvert andre år.  NAT tar stilling hvem som skal representere.    Næringsrådet har fra starten av hatt en tydelig policy om at det skulle være den øverste  administrative ansvarlige i hver av de respektive institusjonene som skulle delta i Næringsrådet. Det  prinsippet beholdes, men det vil være mulig å sende vara unntaksvis. I tillegg vil det også være mulig  å delta ved møtene for ansatte i næringsapparatet i kommunene eller fra NAT, men uten stemme- og  talerett. De vil også tilsendt sakspapirene fra Næringsrådet    Følgende prinsippene ble lagt til grunn for næringsutviklingsarbeidet i Trondheimsregionen i 2011, og  de vil fortsatt gjelde:    -  Budsjett næringsutvikling skal ikke forvaltes på en slik måte at en kommer i konflikt med,  eller vil være til erstatning for øvrig virkemiddelapparat. 
-  Tiltak under SNP skal søkes delfinansiert via virkemiddelapparat (regionalt utviklings-  program via fylkene, Innovasjon Norge, VRI Trøndelag…), næringsaktører og FoU sektoren  etc. der tiltakene er av en slik karakter at dette vil være naturlig.  -  Prosjektleder for SNP og budsjett næringsutvikling skal fokusere innsats på tiltak av regional  betydning, ikke tiltak som kun har betydning i enkeltkommuner. Unntak kan være  piloter/forprosjekt som kan utprøves i en kommune, men som vil ha allmenn interesse i  neste fase.  -  Lokale tiltak i enkeltkommuner håndteres av kommunen selv, også økonomisk.  -  Ikke alle tiltak igangsatt via SNP vil favne flertallet av de deltagende kommuner, eller  majoriteten av næringslivet, men alle igangsatte tiltak skal bidra til at regionen når de  strategiske mål i SNP.  -  Summen av tiltak hvert år bør involvere alle parter i triple helix samarbeidet.  -  Det bør velges ut noen tiltak hvert år hvor det er lett å kommunisere konkrete positive  resultater fra.      Trondheimsregionen skal ikke være en søknadsorganisasjon, både ut fra en ressursmessig  betraktning og ut fra hvordan et slikt regionsamarbeid bør fungere. Rollen bør fortsatt være å utvikle  prosjekt/tiltak innen rammene av SNP med relevante aktører innen feltet. Men samtidig må det være  rom for å støtte prosjekt/tiltak som åpenbart ligger innenfor det næringsplanen prioriterer, som  eksterne parter har utviklet og som er avhengig av støtte fra Trondheimsregionen/andre offentlige  parter for å kunne bli gjennomført. Det å være partner/støttespiller i andres initiativ, gir  Trondheimsregionen kjennskap og legitimitet innenfor et bredere spekter enn om all  satsning/prosjekter skal komme fra eget bryst.  Implementering av Strategisk næringsplan for Trondheimsregionen i  kommunenes planverk    Rulleringsprosessen av SNP har tydeliggjort at det for mange av kommunene har vært utfordrende å  komme fra en overordnet strategiplan for Trondheimsregionen og ned på konkrete tiltaksplaner i  hver enkelt kommune som skal bidra til måloppnåelse av den regionale planen.  En del av  kommunene har også andre gjeldende strategiske næringsplaner da de også deltar i andre regionale  samarbeidskonstellasjoner enn Trondheimsregionen.  Følgende mal/veileder for den videre oppfølging av SNP i kommunene anbefales:    1.  Strategisk næringsplan for Trondheimsregionen er også hver enkelt kommune sin  næringsplan, og skal inngå som del av kommunens planverk.  2.  Kommunene skal utarbeide toårige handlings-/tiltaksplaner for de strategier som anses som  aktuelle for hver enkelt kommune. Næringsliv og andre aktuelle parter skal gis anledning til å  bidra inn i arbeidet.  3.  Handlings-/tiltaksplanen skal vedtas av kommunestyret, og det skal orienteres på oppfølging  av vedtatte tiltak.  4.  I saker av viktighet for næringslivet som skal opp til politisk behandling skal det innarbeides  en rutine hvor det gjøres en vurdering av om vedtaksforslag er i tråd med målsettinger og  strategier i SNP.   
