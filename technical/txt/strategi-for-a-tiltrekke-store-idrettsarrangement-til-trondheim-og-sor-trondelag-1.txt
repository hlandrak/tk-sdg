Trondheim kommune           Saksframlegg      Strategi for å tiltrekke store idrettsarrangement til Trondheim og   Sør-Trøndelag    Arkivsak.: 12/51602    Forslag til innstilling:    Bystyret tar strategien for å tiltrekke store idrettsarrangement til Trondheim og Sør-Trøndelag til  orientering, og slutter seg til anbefalingen om å etablere nødvendige fora som beskrevet i saken.    Utvikling av idrettsanlegg i Trondheim og Sør-Trøndelag skal sees i sammenheng med de  prioriteringer som idretten, næringslivet, kommunen og fylkeskommunen gjør i forhold til å  tiltrekke nasjonale og internasjonale idrettsarrangement til byen og fylket.    Det jobbes videre med mulighetene for å etablere et arrangementsfond sammen med flere  samarbeidspartnere. Dette skal sees i sammenheng med evalueringen av Kulturfondet.      Saksutredning:    Innledning    Rådmannen har besluttet å utarbeide en strategi for å tiltrekke store idrettsarrangement til  Trondheim og Sør-Trøndelag. Forslaget til strategi er utarbeidet sammen med Sør-Trøndelag  idrettskrets, Sør-Trøndelag fylkeskommune og Næringsforeningen i Trondheim.      Trondheim og Sør-Trøndelag har lange og sterke tradisjoner for å gjennomføre store  idrettsarrangement. Det største arrangementet i nyere tid er VM i nordiske grener i 1997, men i  tillegg har det vært arrangert en rekke nasjonale og internasjonale arrangement og mesterskap.    For å trekke fram noen av de største:      VM på ski 1997    VM i orientering 2010    World Cup i hopp og kombinert     World Cup langrenn og world cup skiskyting 2009    EM i håndball menn 2008    Champions League i regi av RBK     Challenge Tour golf 2012    NM på sykkel, i nordiske grener og i skiskyting    Sør-Trøndelag er i den unike posisjon at det gjennomføres nasjonale og internasjonale  arrangement i hele fylket. For å nevne noen så er Frøya rundt på sykkel blitt en folkefest, Bjugn har  hatt VM oldboys og WC junior på skøyter, Røros har Jenterittet på sykkel og på Oppdal arrangeres    Saksfremlegg - arkivsak 12/51602  1  222578/ 12 
Trondheim kommune         jevnlig NM alpint og SykkelEner’n har blitt en suksess.     Trondheim og Sør-Trøndelag har rykte som en god arrangør – og som en god vert. Kombinasjonen  av store idrettsprestasjoner og folkefest har vært varemerket for disse arrangementene.  Trondheim har i tillegg gode tradisjoner og lang erfaring i å arrangere store kulturarrangement  som Olavsfestdagene, Prinsessebryllup og UKA, samt at byen er vertskap for mange internasjonale  konferanser.    Trondheim og Sør-Trøndelag har også store ambisjoner om kommende internasjonale  arrangement og mesterskap. For å utarbeide en strategi for å tiltrekke store nasjonale og  internasjonale idrettsarrangement til Trondheim og Sør-Trøndelag har Sør-Trøndelag idrettskrets,  Næringsforeningen i Trondheim, Sør-Trøndelag fylkeskommune og Trondheim kommune nedsatt  en arbeidsgruppe som fikk følgende mandat:    Utarbeide forslag til strategi for å tiltrekke nye nasjonale og internasjonale idrettsarrangement, for  topp og bredde, barn og unge og bedriftsidrett, til Trondheim og Sør-Trøndelag.    Strategien skal identifisere      Hvilken kompetanse som finnes i byen og fylket    Hvordan denne kompetansen kan utnyttes i arbeidet med å tiltrekke og gjennomføre  nasjonale og internasjonale idrettsarrangement  Arbeidet skal bidra til       Å sette Trondheim og Sør-Trøndelag på kartet nasjonalt og internasjonalt    Bidra til utvikling av nye og fremtidsrettede idrettsanlegg    Motivere til mer fysisk aktivitet i hele befolkningen  Strategien skal bidra til       Økt verdiskaping i privat og offentlig sektor    Stimulere til økt aktivitet i frivilligheten    Dette forslaget til strategi legges frem for kretstinget i Sør-Trøndelag idrettskrets,  Næringsforeningen i Trondheim, bystyret i Trondheim kommune og fylkestinget i Sør- Trøndelag fylkeskommune.   Det har vært dialog med Idrettsrådet i Trondheim om saken, og det har også  vært behandlet i styremøte i idrettsrådet. Idrettsrådets kommentarer er tatt inn i  saken. De peker spesielt på at dette må sees i sammenheng med utarbeidelse av ny  PIFF-plan (Plan for idrett, friluftsliv og friområder) som skal utarbeides i løpet av året.  Videre at man vurderer det som skal skje i Granåsen i sammenheng med arbeidet med  "Helhetlig plan for Granåsen".  I det videre arbeidet vil det være tett dialog med  Idrettsrådet i Trondheim og de øvrige kommunene som blir berørt av arbeidet.            Saksfremlegg - arkivsak 12/51602  2  222578/ 12 
Trondheim kommune                   Arrangementspyramiden          Modellen viser arrangementspyramiden for Trondheim og Sør-Trøndelag. Modellen er ingen  rangering, men en kategorisering av arrangement. Det øverste nivået er mega events som er  avhengig av økonomiske bidrag fra kommune, fylke og Stortinget. Nest øverste nivå tildeles av  internasjonale forbund til nasjonale forbund som oppnevner lokal arrangør. Er avhenging av  anleggsutvikling og økonomisk støtte fra fylkeskommune og kommune. Nivået med internasjonalt  rullerende arrangement tildeles av internasjonale organisasjoner til lokale arrangører. Bruker  eksisterende anlegg, men er avhengig av dugnadshjelp fra idretten til den sportslige  gjennomføringen. Nest nederste nivå tildeles av nasjonalt forbund til lokale idrettslag. Bruker  eksisterende anlegg og økonomisk støtte fra fylkeskommune og kommunen varierer fra  arrangement til arrangement.     For å komme i posisjon til arrangement på de to øverste nivåene det viktig at det bygges  erfaringsbase og arrangementskompetanse på nivåene under. Dette vil gjøre Trondheim og Sør- Trøndelag bedre rustet til å bevege seg oppover i arrangementspyramiden mot større  arrangement som genererer mer turisme og mer oppmerksomhet nasjonalt og internasjonalt.      Saksfremlegg - arkivsak 12/51602  3  222578/ 12 
Trondheim kommune           Kompetanse    Trondheim og Sør Trøndelag har opparbeidet seg betydelig kompetanse på gjennomføring av  store idrettsarrangement gjennom arrangement som Ski-VM 1997, World Cup i hopp, kombinert,  langrenn og skiskyting, EM Håndball Menn 2008, VM Orientering 2010 og UEFA Champions  League. I tillegg har gjennomføringen av store kulturarrangement som Olavsfestdagene,  fiskerimessene, Prinsessebryllup og Kroningsjubileum stor overføringsverdi til gjennomføringen av  store idrettsarrangement. Dette gjelder kompetanse på områder som transport, innkvartering,  forpleining, arrangement i byrom, utsmykking av byen og vei i forhold til rydding, spyling, skilting,  asfaltarbeid, stenging etc. (Vedlegg 1).    Det har blitt gjennomført en undersøkelse i forhold til arrangementserfaring som har vært sendt til  21 særidretter og klubber i Trondheim med en svarprosent på 86 prosent (Vedlegg 2).  Undersøkelsen bekrefter at også idretten har gode erfaringer med gjennomføringen av store  nasjonale og internasjonale idrettsarrangement. Erfaringen og kompetansen som er bygget opp  motiverer til å komme i posisjon til å arrangere nye, store idrettsbegivenheter.     Gjennom søknadsprosessene til OL 2018, Fotball-EM 2016 og Sykkel-VM 2016 har Trondheim  opparbeidet seg god kunnskap over hvilke krav som stilles til kapasitet på områder som erfaring og  kompetanse, anlegg, innkvartering, transport, forpleining, og vertskapsbyens tilbud og fasiliteter.  Dette er analysert i forhold til i hvilken grad Trondheim tilfredsstiller disse kravene. I evalueringen  av Trondheims søknad til Sykkel-VM 2016 scoret Trondheim meget godt på alle kriterier foruten  inntransport, noe som hovedsakelig var begrunnet i begrensninger på antall internasjonale  flyvninger til Trondheim.    Data i forhold til kapasitet på områder som er sentrale for å tilfredsstille krav for å komme i  posisjon til få store nasjonale og internasjonale idrettsarrangement må oppdateres kontinuerlig.  Det må også være en kontinuerlig diskusjon på hvilke grep som tas for at Trondheim skal bli en  enda mer attraktiv vertskapsby for store idrettsarrangement.    Sette Trondheim og Sør-Trøndelag på kartet nasjonalt og internasjonalt    Store nasjonale og internasjonale idrettsarrangement er en utmerket måte å sette Trondheim og  Sør-Trøndelag på kartet. Avhengig av type arrangement kan det være økonomiske ringvirkninger  og markedsførings- og omdømmevirkninger i forhold til besøkende til arrangementet og millioner  av tv-seere. I forbindelse med Fotball-EM 2016-søknaden ble det anslått at det ville komme 1  million EM-turister til Norge som ville legge igjen NOK 7 milliarder i EM-relatert forbruk. Under  Sykkel-VM i København 2016 ble det anslått at det var 400 millioner TV-seere. Ski-VM 2011 i Oslo  hadde et økonomisk overskudd på ca. NOK 40 millioner.    Anleggsutvikling    Anleggsutvikling er meget sentralt om Sør-Trøndelag og Trondheim skal oppfylle ambisjonen om å  være vertsted og vertsby for fremtidige nasjonale og internasjonale idrettsarrangement. Det stilles  stadig høyere krav til anlegg både fra nasjonale og internasjonale idrettsforbund.  I Trondheim er det to igangsatte prosesser som er meget sentrale; Helhetlig plan for Granåsen og  Storbyhall for kultur, idrett og messe.       Saksfremlegg - arkivsak 12/51602  4  222578/ 12 
Trondheim kommune         Utvikling av Granåsen har mange dimensjoner; toppidrett, arrangement, idrett og utdanning,  forskning og utvikling og barn og ungdom.  Hvilken retning utviklingen av Granåsen tar vil ha stor  betydning for hvilke store nasjonale og internasjonal idrettsarrangement Trondheim kan komme i  posisjon til å få i fremtiden. Det vil også ha stor betydning for topp og bredde til å drive trening i  anlegget og i hvor stor grad Trondheim kan tilrettelegge for utøvere som ønsker å satse på både  toppidrett og utdanning. Med det nye toppidrettsenteret vil det også øke forskningen på  toppidrett og folkehelse.    Rådmannen fremmet ”sak 09/48589 – Helhetlig aktivitetsplan for Granåsen” til bystyret  28.01.2010. I saken beskrives den fremtidige utviklingen av Granåsen med målsettinger som  ”Trondheims hovedarena for vinteridrett knyttet til hopp, langrenn og skiskyting” og ”En  inngangsportal til marka med tilstrekkelig parkeringsdekning og gode kollektivtilbud”.     I ”sak 6/10 – Helhetlig aktivitetsplan for Granåsen” er det gjort rede for eksisterende anlegg,  behov for oppgradering av eksisterende anlegg, behov for nye anlegg og   tilrettelegging for nye aktiviteter i Granåsen. I sak 11/49689 – Områdeplan for Granåsen skisenter”  er det lagt stor vekt på å utvikle et anlegg som kan ta imot større internasjonale  idrettsarrangement som world cup i nordiske grener og skiskyting, og et eventuelt nytt VM i  nordiske grener. Sør-Trøndelag skikrets har igangsatt et arbeid med sikte på å levere en søknad til  VM i nordiske grener i 2021.    Norges håndballforbund og Håndballregion Midt-Norge var blant de som tok initiativet til en  utredning av en storbyhall i Trondheim. Trondheim mangler i dag en moderne arena for innendørs  toppidrett. I tillegg til håndball kan en slik storhall ta i mot mesterskap og storkamper i en rekke  andre innendørsidretter; volleyball, basketball, innebandy og futsal etc. I tillegg skal det vurderes  om det skal tilrettelegges for ishockey.    Toppidretten har signalisert et sterkt ønske om en slik hall, da det kan bidra til at Trondheim kan  tiltrekke seg store mesterskap også i framtida, og på den måten være en attraktiv by for toppidrett  og toppidrettsutøvere. Toppidretten ønsker også at det lages fleksible løsninger i forhold til bl.a.  tribunekapasiteten, slik at denne kan tilpasses behovet.    En eventuell ny storbyhall vil gjøre Trondheim attraktiv som vertsskapsby for nye, store  idrettsarrangement, spesielt Håndball-EM og Håndball-VM og Champions League-spill for Byåsen.  Det krever at hallen må ha publikumskapasitet på minimum 8 000, tilstrekkelig  parkeringskapasitet og logistikk, tilstrekkelige og moderne løsninger for TV-produksjon,  pressesenter med gode fasiliteter og gode og moderne fasiliteter for spillere, trenere og ledere.    Utvikling av Granåsen og bygging av en ny storbyhall i Trondheim vil medføre store kostnader.  Idretten, næringslivet, kommunen og fylkeskommunen må bli enige om prioriteringene og gjøre  strategiske valg i forhold til hvilke nasjonale og internasjonale idrettsarrangement byen ønsker å  tiltrekke seg. Valgene som gjøres skal bidra til utvikling av nye og fremtidsrettede idrettsanlegg og  motivere til mer fysisk aktivitet i hele befolkningen. De skal bidra til at det er mer attraktivt for  toppidrettsutøvere å ha basen sin i Trondheim og stimulere til mer breddeidrett. Det må være en  realisme i forhold til hvor stor grad valgene skal bidra til økt verdiskaping i privat og offentlig  sektor og stimulere til økt aktivitet i frivilligheten.    Økt verdiskaping i privat og offentlig sektor      Saksfremlegg - arkivsak 12/51602  5  222578/ 12 
Trondheim kommune         På kort sikt er det særlig to hovedpunkter som er verdt å merke seg. Først selve anleggsutviklingen  og -utbyggingen, som i en tidsavgrenset periode bidrar til økt sysselsetting og aktivitet innenfor  byggenæringen og bransjer nært knyttet til bygg og anlegg. Det andre er gevinster knyttet til  avvikling av arrangement, økt arrangementskompetanse og -erfaring, samt økonomiske effekter  som følge av salg av billetter, effekter, servering m.m.    Utdrag fra Stortingsmelding nr. 26 (2011-2012), Kulturdepartementet:    “I et videre perspektiv vil internasjonale idrettsarrangementer kunne ha stor betydning for  næringsutvikling både lokalt, regionalt og nasjonalt avhengig av størrelsen på  begivenheten.    Med erfaringer fra VM på ski i nordiske grener i Holmenkollen vinteren 2011 i friskt minne,  er det naturlig å trekke fram idrettsarrangementers bidrag til Norgesprofilering, og som  grunnlag for utvikling av turistnæringen.”    I det videre arbeidet med strategien bør det redegjøres for eventuelle endringer i varehandelens  omsetning under større arrangement, sammenlignet med samme periode uten arrangement. Det  samme bør gjøres med hotellnæringen. Man kan på den måten få et økonomisk bilde av effekten  av større arrangement.    På lengre sikt kan store arrangement bidra til å øke attraktiviteten av Trondheim, ikke bare som  turistdestinasjon, men også som en by å bo i og flytte til.  Det er utviklet en kalkulator for ringvirkningsanalyse av PwC etter oppdrag fra Innovasjon Norge  (Vedlegg 4). Norwegian Convention Bureau administrer verktøyet nasjonalt. Visit Trondheim er  deltaker i det nasjonale prosjektet for ”arrangementsturisme” og er den som administrer dette  verktøyet lokalt (regionalt). Verktøyet vil sette standard for denne typen ringvirkningsanalyse, da  det nå vil bli tatt i bruk over hele landet.    Det er viktig å fastslå at dette er et verktøy som ikke egner seg for f.eks. en lokal festival med bare  regionalt besøk, og hvor det meste av kostnader (honorar) går ut av regionen. Årsaken er at man  forutsetter at besøkende fra vertsregionen ikke endrer sitt forbruk av lokale og regionale varer og  tjenester og derfor ikke tilfører noe. Tvert i mot kan det bli et svært negativt resultat hvis også  honorarer og eventuelle andre kostnader forsvinner ut.    Det er nylig kjørt en test på Olavsfestdagene med kalkulatoren, og det skal nå kjøres en test med  World Cup i Granåsen.    Stimulere til økt aktivitet i frivilligheten    ”Frivillighet – en forutsetning for norsk idrett” er overskriften i et av kapitlene i Idrettsmeldingen  (Meld.St. 26). Frivilligheten i Sør-Trøndelag Idrettskrets er beregnet til en verdi av kr 850 millioner  årlig, dette kan omregnes til 2.200 årsverk.  Dette viser at frivilligheten står sterkt i vår idrettskrets og er en forutsetning for at et stort  aktivitetsnivå skal være mulig.    Man ser at flere frivillige deltar på ulike arrangement/idretter. Det vises til at drivkraften kan være  at det for mange gir mening, felleskap og kompetanse. Vi ser av ulike undersøkelser at flere nå,  spesielt blant de yngre bruker sin deltagelse som frivillig som en del av sin kompetanse og    Saksfremlegg - arkivsak 12/51602  6  222578/ 12 
Trondheim kommune         nettverksbygging for fremtidig utdanning og yrkesvalg.    Organisering    Gjennom studieturer til Bergen, Stavanger og Østersund har arbeidsgruppen erfart at den type  arbeid er organisert ulikt i byene (Vedlegg 3). For å ta de strategiske valgene som skal bidra til å  oppfylle Trondheim og Sør-Trøndelags ambisjoner om å være en attraktiv arrangementsregion,  bør det nedsettes flere fora som skal bidra til å ta de strategiske valgene og sette regionen på  kartet når beslutningene om vertskapsby for store nasjonale og internasjonale idrettsarrangement  tas. Det forelås fire slike fora:    1) Arbeidsgruppe bestående av de store særkretsene og – regionene, Sør-Trøndelag idrettskrets  og de store arrangørene av idrettsarrangement. Arbeidsgruppen skal foreslå prioritering av hvilke  arrangement Trondheim og Sør-Trøndelag skal arbeide for å få i fremtiden.    2) En felles møteplass for forbundsstyremedlemmer og andre nøkkelpersoner innenfor idretten i  Trøndelag. Denne gruppen er viktig i forhold til hvilke prioriteringer som gjøres sentralt i valg av  vertskapsbyer for store idrettsarrangement.    3) Forum for næringsliv og offentlige aktører.   Det finnes mange modeller for å skape en arena eller et forum der næringsliv, idrett og det  offentlige kan møtes og arbeide i fellesskap. Utfordringen er ofte å sørge for kontinuitet i slike  arenaer. Det bør derfor vurderes å sette opp en modell, i tråd med rammene til NiTs fagråd, som  også administreres og drives av NiT; “Fagråd Idrett”. Her kan representanter fra regionens  næringsliv, idrett, idrettsforskning og offentlige delta. Formålet med fagrådet kan være å legge  strategier for bedre samhandling og utnyttelse av hverandres ressurser og kompetanse.    4) Beredskapsfunksjon til støtte ved utarbeidelse av nye søknader.   Beredskapsfunksjonen skal bidra til å utarbeide søknader, både når det er særidretter som står  som søkere og når kommune eller fylke står som søker. I forbindelse med søknader som OL  2018, Fotball-EM 2016 og Sykkel-VM 2016 er det opparbeidet betydelig kompetanse og databaser  i forhold til slikt arbeid som må gjenspeiles i beredskapsfunksjonen. Beredskapsfunksjonen vil  operasjonaliseres i en arbeidsgruppe som nedsettes med relevante aktører når en prosess med å  utarbeide en søknad til et spesifikt idrettsarrangement igangsettes. Beredskapsfunksjonen skal  arbeide proaktiv gjennom å identifisere nye verktøy, holde seg à jour på erfaringer fra  idrettsarrangement andre plasser og holde oversikt over mulige idrettsarrangement Trondheim og  Sør-Trøndelag kan søke på. Det må utredes videre permanent organisering for en slik funksjon for  å samordne arbeidet bedre.    Finansiering    1) I en del større søkerprosesser er kommunen ”søkerby”.  I slike prosesser kreves det både  personellmessige og økonomiske ressurser. Dette gjelder også søknadsprosesser der kommunen  bidrar med delleveranser til søknaden.     2) Dagen støtteordninger til særidretter som har blitt tildelt store nasjonale og internasjonale  idrettsarrangement er ikke tilstrekkelige. Sør-Trøndelag idrettskrets har foreslått at det opprettes  et arrangementsfond for særidretter som har blitt tildelt arrangement (Vedlegg 5)    Arrangementet må være godkjent av Norges Idrettsforbund    Saksfremlegg - arkivsak 12/51602  7  222578/ 12 
Trondheim kommune           Må være NM, WC, VM eller tilsvarende nivå    De som søker må ha fått tildelt arrangementet FØR de er søknadsberettiget    Sør-Trøndelag idrettskrets foreslår at et slikt fond skal finansieres av Trondheim kommune, Sør- Trøndelag idrettskrets og Næringsforeningen i Trondheim.    Rådmannen vil blant annet drøfte dette i saken om evaluering av Kulturfondet som vil bli fremmet  for politisk behandling våren 2013.  . I saken vil det vurderes om idrett skal skilles ut fra dagens  Kulturfond og ivaretas gjennom et eget fond til idrettsarrangement. I dag er det de største  arrangementene som får støtte via kulturfondet (beløp over 100 000 kroner), mens mindre  arrangement får støtte via potten for arrangementstøtte.    Spillemidler:  En endring av tippenøkkelen til 64 % har som hovedformål å redusere etterslepet på spillemidler  til idrettsanlegg. Etterslepet i Sør-Trøndelag utgjør ca 130 millioner kroner og her utgjør  Trondheim kommunes andel omlag 59 millioner kroner. I tid utgjør dette nå et etterslep på ca 3,5  år.  Ved de største arrangementer som for eksempel VM, kan det følge med offentlige tilskudd til  utvikling av anlegg.  Nasjonalanlegg er et annet begrep og i Sør-Trøndelag fylke er Granåsen et slikt anlegg. Det som er  vedtatt å være nasjonalanlegg er det anlegget som til enhver tid skal ha det neste VM for nordiske  idretter er nasjonalanlegg. Dette anlegget mottar så spillemidler.    Konklusjon  For at Trondheim og Sør-Trøndelag skal tiltrekke seg nye nasjonale og internasjonale  idrettsarrangement i fremtiden, må det bygges videre på den erfaringsbase og  arrangementskompetanse som finnes i regionen. Idretten, næringslivet, kommunen og  fylkeskommunen må bli enige om prioriteringer, og gjøre strategiske valg i forhold til hvilke  nasjonale og internasjonale idrettsarrangement byen og fylket ønsker å tiltrekke seg, og se dette i  sammenheng med utviklingen av idrettsanlegg. Det må være en realisme i forhold til i hvor stor  grad disse valgene vil bidra til økt verdiskaping i privat og offentlig sektor og stimulere til økt  aktivitet i frivilligheten. For å ta de strategiske valgene som skal bidra til å oppfylle Trondheim og  Sør-Trøndelags ambisjoner om å være en attraktiv arrangementsregion, bør det nedsettes flere  fora som skal bidra til å ta de strategiske valgene og videre sette regionen på kartet når  beslutningene om vertskapsby og vertskapssted for store nasjonale og internasjonale  idrettsarrangement tas. Forslaget om å opprette et eget arrangementsfond utredes nærmere.      Rådmannen i Trondheim, 21.12.12      Morten Wolden  Dag Ove Johansen  kommunaldirektør  rådgiver    Elektronisk dokumentert godkjenning uten underskrift    Vedlegg:  1. Bakgrunnsdokument      2. Arrangementsundersøkelsen  3. Oppsummering studieturer til Stavanger, Østersund og Bergen    Saksfremlegg - arkivsak 12/51602  8  222578/ 12 
Trondheim kommune         4. Arrangementskalkulator  5. Forslag opprettelse arrangementsfond    Saksfremlegg - arkivsak 12/51602  9  222578/ 12 
