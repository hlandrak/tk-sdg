Saksprotokoll    Utvalg:  Bystyret    Møtedato:  26.05.2005  Sak:  0069/05      Resultat:  Behandlet    Arkivsak:  04/39029  Tittel:  KOMMUNENS KIRKEPOLITIKK     Behandling:    Odd Anders With (KrF) foreslo på vegne av KrF, H, FrP og V:  Forslag 1: Stryking av språklig gjentagelse, innstillingens pkt 1:  Sett punktum etter ”..uavhengig av tro og livssyn.” Og stryk resten av setningen.    Forslag 2: Justeringer i formannskapets/rådmannens målsettingsformulering:  Trondheim bystyre ønsker at den lokale kirke i Trondheim skal være en inkluderende folkekirke og  en viktig ressurs og bidragsyter for å ivareta innbyggernes helhetlige behov. Trondheim bystyre  ønsker å stimulere til en mangfoldig og levende kirkelig aktivitet, og at Trondheim som et nasjonalt  kirkelig senter styrkes.     Forslag 3: (subsidiært til forslag 2)  Kirkemøtet ser ut til å være uteglemt i innstillingens pkt 2, 1. avsn.:  ”… bl.a. ved at Den norske kirkes høyeste folkevalgte organ, Kirkemøtet og Kirkerådet får fast  tilhold i Trondheim.”    Forslag 4: Tillegg til kulepkt. 2c i innstillingen:  ”… andre storbyer, og ber om en opptrappinsplan i tråd med dette.”      Forslag 5: Tillegg til kulepkt. 2d i innstillingen:  ”… forsvarlig måte, og at dette forankres i en opptrappingsplan.”    Odd Anders With (KrF) foreslo på vegne av KrF, FrP og V:  Forslag 6: Justering kulepkt. 2e i innstillingen:  Parentesen ”(spesielt middelalderkirkene)” tas ut og reformuleres slik, som et tillegg til det som står:   ”Det arbeides for at Staten må overta det økonomiske verneansvaret for middelalderkirkene”.    Odd Anders With (KrF) foreslo på vegne av KrF og V:  Forslag 7: Alternativ til kulepkt 2f:  Det arbeides for at Stortinget styrker kommuneøkonomien og statlige finansieringsordninger slik at  den lovfestede kommunale oppgave med å ivareta vedlikeholdet av kirkene blir overkommelig.    Saksprotokoll for Bystyret 26.05.2005     
Forslag 8: Alternativt til pkt 2j, dersom man vurderer ansvarsoverføring fra kirken til kommunen for  kirkegårdene:  En kommunal overtagelse av ansvaret for byens kirkegårder utredes. I dette arbeidet innhentes  erfaringer fra Oslo, samt en lokal brukerundersøkelse om behovet for denne og evt. andre endringer.    Odd Anders With (KrF) foreslo på vegne av KrF, H, FrP og V:  Forslag 9: Nytt pkt 2k:   Kommunen fornyer og styrker samarbeidsavtalen med kirken innenfor området helse/  omsorg/diakoni. Kommunen har et helhetlig omsorgsansvar. Dette betyr bl.a. at de kommunale  sykehjemsprestene skal gjeninnføres, med særlig ansvar for oppfølging og omsorg for alvorlig syke  og døende.    Anita Utseth (Sp) tok opp sin merknad pva Sp og Ap fra kultur, idrett og friluftslivskomiteen  12.04.2005:  Det settes i dag av betydelig midler til utvidelse av kirkegårder, samtidig som kirkebygg forfaller.  Kirkelig fellesråd bør utfordres for å søke måter for å få frigjort midler til vedlikehold av kirkebygg og  styrking av menighetsarbeid.    Emil Raaen (Ap) tok opp Brit Vinjes forslag fra kultur, idrett og friluftslivskomiteen 12.04.2005:  Tillegg til innstillingens pkt 2 (nytt underpunkt):  Se nærmere på grenseoppgangen mellom kirkens diakonale arbeid, samt arbeidet med barn og unge  og kommunens fagtjenester på disse områdene.    Rune Olsø (Ap) fremmet følgende merknad pva Ap, SV, PP, Sp, MDG:  Merknadsstillerne slutter seg til innstillingens klare mål om at Kirkelig Fellesråd må tilføres midler  forholdsmessig på linje med andre storbyer, og vil påpeke at dette er en langsiktig målsetning  kommunen må ha innenfor oppvekst, eldreomsorg, kultur og andre områder, så vel som  kirkesektoren. Lave statlige overføringer rammer de fleste sektorer i Trondheim kommune, og denne  skjevheten må utjevnes fra statens side.    Anita Utseth (Sp) påpekte feil i saksprotokoll fra kultur, idrett og friluftslivskomiteen 12.04.2005.  Siste avsnitt i rådmannens innstilling er falt ut, men skal være med i komiteens innstilling:  Trondheim bystyre ber om at kirkelig fellesråd arbeider aktivt med tiltak som kan øke  kremasjonsprosenten i Trondheim.     Torleif Hugdahl (SV) foreslo redaksjonell endring:  Innstillingens 2i blir nytt pkt 4.  Innstillingens 2j blir nytt pkt 5.    Frank Jenssen (H) foreslo:  Innstillingens punkt 2f strykes.  Innstillingens punkt 2i strykes.    Morten Kokaas (FrP) fremmet følgende merknad pva FrP, H, KrF, V (også fremmet av Kokaas  som forslag til uttalelse i helse- og velferdskomiteens møte 9.02.2005):  Saksprotokoll for Bystyret 26.05.2005     
1.  Bystyret vil fremheve viktigheten av at det legges til rette for et godt samarbeid mellom  kommunen og menighetene.  2.  Bystyret vil også fremheve den betydelige del av omsorgsarbeidet i Trondheim som ivaretas av  menighetene, og kristne organisasjoner. Menighetenes arbeid for å bidra til bl.a. et verdig liv for  institusjonsbeboerne, deres bidrag ved å drive forebyggende arbeid på aktuelle felt som rusgift,  familie/samliv og deres arbeid for at mennesker med ulike lidelser/funksjonshemninger  integreres i menighetens liv og arbeid.  3.  Bystyret ser også at menighetene og kommunen i fellesskap kan samarbeide om den åpne  omsorgen. Ønsket om at flest mulig skal få bo i sine hjem, nødvendiggjør en styrking av den  åpne, hjemmebaserte omsorgen.  4.  Bystyret viser videre til Trondhjems Hospitals brev til komiteen datert 08.02.2005, og støtter  Trondhjems Hospitals ønske og behov for at Hospitalskirken både bygnings- og bruksmessig  blir gitt tilfredsstillende rammevilkår.    Votering: (84 medlemmer til stede)  Ved alternativ votering mellom innstillingen pkt 1 og Withs forslag 1 ble innstillingen vedtatt med 51  mot 33 stemmer (18H, 9FrP, 3KrF, 2V, 1DEM) avgitt for Withs forslag.  Withs forslag 2 fikk 34 stemmer (18H, 10FrP, 3KrF, 2V, 1DEM) og falt.  Innstillingens pkt 2, 3 første setninger, ble vedtatt med 76 mot 8 stemmer (6SV, 2RV).  Withs forslag 3 til endring i innstillingens pkt 2 ble vedtatt med 64 mot 20 stemmer (15SV, 3PP,  2RV).  Innstillingens pkt 2, 2 siste setninger ble enstemmig vedtatt.  Innstillingens pkt 2a ble vedtatt mot 11 stemmer (9SV, 2RV).  Innstillingens pkt 2b ble vedtatt mot 13 stemmer (11SV, 2RV).  Innstillingens pkt 2c ble enstemmig vedtatt.  Withs forslag 4, tillegg til pkt 2c fikk 34 stemmer (18H, 10FrP, 3KrF, 2V, 1DEM) og falt.  Innstillingens pkt 2d ble enstemmig vedtatt.  Withs forslag 5, tillegg til pkt 2d fikk 34 stemmer (18H, 10FrP, 3KrF, 2V, 1DEM) og falt.  Ved alternativ votering mellom innstillingens pkt 2e og Withs forslag 6 ble Withs forslag 6 enstemmig  vedtatt.   Jenssens forslag, punkt 2f strykes, fikk 35 stemmer (18H, 10FrP, 3KrF, 2V, 1MDG, 1DEM) og  falt.    Ordføreren ba bystyret votere over voteringsorden mht innstillingens pkt 2f og Withs forslag 7.  Bystyret vedtok alternativ votering med 47 stemmer mot 37 stemmer (25Ap, 2SV, 4PP, 3Sp, 2RV,  1MDG) avgitt for separat votering.  Ved alternativ votering mellom innstillingens pkt 2f og Withs forslag 7 ble innstillingens pkt 2f vedtatt  med 52 stemmer mot 32 stemmer (18H, 6FrP, 1PP, 3KrF, 2V, 1MDG, 1DEM) avgitt for Withs  forslag 7.  Innstillingens pkt 2g ble vedtatt mot 9 stemmer (9SV).  Innstillingens pkt 2h ble vedtatt mot 10 stemmer (10FrP).  Innstillingens pkt 2i ble vedtatt mot 32 stemmer (18H, 10FrP, 3Sp, 1DEM).  Ved alternativ votering mellom innstillingens pkt 2j og Withs forslag 8 ble innstillingens pkt 2j vedtatt  med 49 stemmer mot 35 stemmer (18H, 2SV, 10FrP, 3KrF, 2V) avgitt for Withs forslag 8.  Withs forslag 9, nytt pkt 2k fikk 34 stemmer (18H, 10FrP, 3KrF, 2V, 1DEM) og falt.  Innstillingens pkt 3 ble enstemmig vedtatt.  Saksprotokoll for Bystyret 26.05.2005     
Innstillingens siste punkt (kremasjon) ble vedtatt mot 22 stemmer (5Ap, 1SV, 10FrP, 1PP, 2V,  2RV, 1MDG).  Raaens forslag ble enstemmig vedtatt.  Hugdahls forslag til redaksjonell endring ble enstemmig vedtatt.  MDG og PP sluttet seg til Utseths merknad pva Sp og Ap.  DEM sluttet seg til Olsøs merknad pva pva Ap, SV, PP, Sp, MDG.    VEDTAK    1.  Trondheim kommune ønsker å gi sine innbyggere gode og likeverdige muligheter til  religiøs og livssynsorientert utfoldelse uavhengig av tro og livssyn uansett hvilken tro eller  livssyn de måtte være tilhenger av.  2.  Trondheim bystyre ønsker at den lokale kirke i Trondheim skal være en folkekirke som  er en viktig ressurs og bidragsyter for å skape en god by å bo i. Trondheim må  videreutvikles som et nasjonalt kirkelig tyngdepunkt. Det må arbeides for at Trondheim  skal bli nasjonalt kirkesenter ved bl.a. ved at Den norske kirkes høyeste folkevalgte  organ, Kirkemøtet og Kirkerådet får fast tilhold i Trondheim.    Trondheim bystyre ønsker også at Trondheim som kirkelig senter styrkes.               Bystyret ønsker å nå disse målene ved:   a)  å samarbeide med kirkelig fellesråd og Nidaros domkirke for i fellesskap finne  områder/tiltak som kan styrke byens posisjon og Nidaros domkirkes funksjon som åndelig  senter, nasjonal helligdom, pilegrimsmål og turistmål.  b)  å arbeide for at Trondheim skal være kirkehovedstad og ha fast preses.  c)  å arbeide for at Den norske kirke i Trondheim har tilfredsstillende rammevilkår til å  gjennomføre sine oppgaver iht. kirkeloven. Kirkelig fellesråd må tilføres midler  forholdsmessig på linje med andre storbyer.  d)  å arbeide for at kommunens tilskudd er tilfredsstillende til å sikre at kirkebyggene blir  ivaretatt på en forsvarlig måte.  e)  å arbeide for at de verneverdige kirkene blir ivaretatt på en slik måte at de kulturhistoriske  verdiene ikke går tapt, men sikres for framtidige generasjoner. Det arbeides for at Staten må  overta det økonomiske verneansvaret for middelalderkirkene.  f)  at kommunen tar et initiativ overfor staten med tanke på å avvikle Opplysningsvesenets fond  for å frigjøre midler til vedlikehold av landets kirker.  g)  å yte økonomisk støtte til menighetene og de kirkelige organisasjonene slik at de kan  fortsette sitt diakonale arbeid og arbeid overfor barn – og unge.  h)  å stimulere til religionsdialog og samarbeid på tvers av tros- og kulturgrenser.  i)  se nærmere på grenseoppgangen mellom kirkens diakonale arbeid, samt arbeidet med barn  og unge og kommunens fagtjenester på disse områdene.    3.   Trondheim bystyre vil arbeide for at de økonomiske rammene for driften av byens kirkegårdene  gjør det mulig :  a)  å  tilby innbyggerne gravsted i nærheten av sitt bosted,  b)  å ha en god parkmessig kvalitet på kirkegårdene.    Saksprotokoll for Bystyret 26.05.2005     
4.  Kommunen må gi hjelp til tilfredstillende lokaler og gi støtte til de ulike  organisasjonens/trossamfunns kulturelle aktivitet.    5.  Kommunen overtar ansvaret for byens kirkegårder. Kirkelig fellesråd oppfordres til å ta  initiativ til dette.    6.  Trondheim bystyre ber om at kirkelig fellesråd arbeider aktivt med tiltak som kan øke  kremasjonsprosenten i Trondheim.     FLERTALLSMERKNAD - Ap, SV, PP, Sp, MDG, DEM:  Merknadsstillerne slutter seg til innstillingens klare mål om at Kirkelig Fellesråd må tilføres midler  forholdsmessig på linje med andre storbyer, og vil påpeke at dette er en langsiktig målsetning  kommunen må ha innenfor oppvekst, eldreomsorg, kultur og andre områder, så vel som  kirkesektoren. Lave statlige overføringer rammer de fleste sektorer i Trondheim kommune, og denne  skjevheten må utjevnes fra statens side.          Rita Ottervik  Ordfører              Kari Aarnes  Saksprotokoll for Bystyret 26.05.2005     
