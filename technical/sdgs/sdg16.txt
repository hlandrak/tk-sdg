Fremme fredelige og inkluderende samfunn for å sikre bærekraftig utvikling, sørge for tilgang til rettsvern for alle, og bygge velfungerende, ansvarlige og inkluderende institusjoner på alle nivåer.
Fremme fredelige og inkluderende samfunn for å sikre bærekraftig utvikling, sørge for tilgang til rettsvern for alle, og bygge velfungerende, ansvarlige og inkluderende institusjoner på alle nivåer.
Fred må på plass - Å sikre internasjonal fred og sikkerhet har alltid vært FNs hovedoppgave. Derfor er mål 16 viet til å skape fredelige og inkluderende samfunn. Fred er en forutsetning for å skape bærekraftig utvikling.
Dessverre har utviklingen innenfor dette bærekraftsmålet ikke gått i riktig retning. 82 millioner av mennesker levde i 2020 som flyktninger, det er et antall som er det høyeste FN noen gang har registrert.
Under konflikter mister mange tilgang til offentlige tjenester. I tillegg er det vanskelig å drive sterke statlige institusjoner under en konflikt.
Når for eksempel rettsvesenet i et land fungerer dårlig, går det ut over menneskers rettssikkerhet.
Betydelig redusere alle former for vold og dødelighet knyttet til vold i hele verden.
Stanse overgrep, utnytting, menneskehandel og alle former for vold og tortur mot barn.
Fremme rettsstaten nasjonalt og internasjonalt, og sikre likhet for loven, rettsikkerhet og rettsvern for alle.
Innen 2030 oppnå en betydelig reduksjon av ulovlige finans- og våpenstrømmer, gjøre det enklere å spore opp og returnere stjålne eiendeler og bekjempe alle former for organisert kriminalitet.
Betydelig redusere korrupsjon og bestikkelser i alle former.
Utvikle effektive, ansvarlige og åpne institusjoner på alle nivåer.
Sikre lydhøre, inkluderende, deltakelsesbaserte og representative beslutningsprosesser på alle nivåer.
Utvide og styrke utviklingslandenes deltakelse i institusjoner for global styring.
Innen 2030 sikre juridisk identitet for alle, blant annet gjennom fødselsregistrering.
Sikre allmenn tilgang til informasjon og beskytte grunnleggende friheter, i samsvar med nasjonal lovgivning og internasjonale avtaler.
Styrke relevante nasjonale institusjoner, blant annet gjennom internasjonalt samarbeid, med sikte på å bygge kapasitet på alle nivåer, særlig i utviklingsland, for å forebygge vold og bekjempe terrorisme og kriminalitet.
Fremme og håndheve ikke-diskriminerende lover og politikk for bærekraftig utvikling.
Verden er fortsatt langt unna å oppnå målet om fredfulle, rettferdige og inkluderende samfunn. Flere hundre millioner mennesker lever i sårbare og konfliktpregede land.
Ved slutten av 2020 hadde ca. 1 prosent av verdens befolking (over 82 millioner mennesker) blitt fordrevet fra sine hjem, på grunn av forfølgelse, konflikt eller vold.
Koronapandemien har forsterket både ulikheten og diskrimineringen, og rammer de mest sårbare gruppene hardest.
En bærekraftig utvikling i kjølvannet av denne krisen må baseres på fred, stabilitet og respekt for menneskerettigheter.
Kilde: FNs bærekraftsmålsrapport (2021)
Historisk oversikt over antall flyktninger de siste ti årene. Det har vært en økning fra 41 millioner i 2011 til over 82 millioner i 2021. Ill: Ida J. Thinn/FN-sambandet.
Norge har lenge hatt et levedyktig demokrati med relativt små forskjeller. Det norske samfunnet kjennetegnes av høy grad av tillit, gode velferdsordninger, og et velorganisert arbeidsliv.
Sivilsamfunnet består av et mangfold av organisasjoner. Det er generelt god dialog og godt samarbeid mellom myndighetene og sivilsamfunnet.
Norge er skyldig i menneskerettighetsbrudd. For eksempel konkluderte Den europeiske menneskerettighetsdomstolen i 2019 at Barnevernet brøt FNs barnekonvensjon.
Ellers har Norge:
Norske banker er ofte mål for hvitvasking og ulovlige pengetransaksjoner, og politiet har pekt ut skatteunndragelse som ett av de største truslene mot velferdsstaten.
Norges rykte som fredsnasjon er under press på grunn av landets våpenproduksjon, og vår deltakelse i militære operasjoner i utlandet, slik som i Libya i 2011. Inntekter fra norsk våpenindustri økte med nesten 50 prosent fra 2019 til 2020.
Norge er opptatt av å bidra til demokrati og menneskerettigheter i andre land, spesielt kvinners rettigheter og deltakelse i samfunnet.
Norge er også opptatt av å få på plass internasjonale mekanismer for å forebygge og bekjempe skatteunndragelse, korrupsjon og ulovlige pengetransaksjoner.
Norge er en pådriver for å styrke kvinners rolle innen fred og konfliktløsning internasjonalt. I perioden 2021-2022 gjør Norge dette som medlem i FNs sikkerhetsråd.
Kilde: Norges statusrapport om bærekraftsmålene (2021)
Journalister kan spille en viktig rolle for å sikre allmenn tilgang til informasjon, og for å beskytte grunnleggende friheter. Dette er spesielt viktig i land som er preget av konflikt, undertrykkelse eller korrupte institusjoner. Foto: UNESCO.
Si ifra dersom du ser noen som helst form for diskriminering. Å endre holdninger i samfunnet er viktig for å bli kvitt rasisme, dårlig behandling av kvinner og diskriminering generelt. Alle er like mye verdt uansett kjønn, etnisitet, hudfarge, legning, kulturell og sosial bakgrunn eller fysiske evner.
Hvordan ser det ut på skolen din? Er det et miljø som inkluderer og behandler alle rettferdig? Vær i så fall oppmerksom på hvorfor det er så viktig å fortsette å jobbe med å inkludere. Hvis ikke, snakk om utfordringene og hva dere kan gjøre for å forbedre det.
Oppmuntre arbeidsplassen din til å ta samfunnsansvar og jobbe med sivilsamfunnet og lokale initiativer for å oppnå globale mål.
Sett deg inn i politikk og finn ut hvilke saker som er viktigst for deg. Demokratiet gjør det mulig for oss å påvirke hvilke ledere vi vil at skal styre landet og lokalsamfunnet vårt. Stem ved skole- og stortingsvalg. Du kan og engasjere deg ved å melde deg inn i et politisk parti eller en organisasjon.
Tenk på hvordan du vil være som person – Hvordan vil jeg bli behandlet? Hva kan jeg gjøre for at de rundt meg skal få det bedre, føle seg sett og inkludert? Hvilke verdier er viktig for meg?
Vær nysgjerrig og åpen overfor folk fra andre kulturer, aldersgrupper og folk som tenker og tror på andre ting enn deg selv. Ta initiativ til en lunsj, grillselskap, eller et annet arrangement der du inviterer ulike mennesker til å bli kjent og ha det hyggelig sammen.
Last ned grafikk for FNs bærekraftsmål her.
fn.no bruker informasjonskapsler (cookies).
