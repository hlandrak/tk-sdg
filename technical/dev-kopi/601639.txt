Samme oppskrift
Bruno Mars har vært på toppen av Billboard med hele seks sanger siden karrieren hans satte i gang i 2010 – ingen mannlig artist har vært så hyppig på listen siden Elvis. 
I 2014 herjet han hitlistene med låten «Uptown Funk» sammen med Mark Ronson. 
Det er derfor store forventninger til hans nye album «24K Magic». 

Bruno Mars har alltid hatt en funky undertone på albumene sine, men dette er første gang utgivelsen hans er gjennomsyret av sjangeren. 
Låten «Perm» er nærmest som en kopi av funk-legenden James Brown hvor Mars leverer godt på vokal. 
Dessverre er kompet noe tamt med slapt gitarspill og et kjedelig, minimalistisk blåsearrangement. 
Balladen «Versace On The Floor» oser av Marvin Gayes «Sexual Healing». 

Bruno Mars tar med seg inspirasjon fra gamle ikoner inn i dagens musikk, men der artister som Pharrell Williams og Mark Ronson klarer balansen perfekt faller Mars gjennom denne gangen. 
Kanskje forventningene var for høye, men «24K Magic» mangler både lekenheten, råskapen og nyskapelsen som tidligere har vært essensielt i musikken hans. 
Både tekstene og musikken virker å være en gammel oppskrift som funker bra, men som man er litt lei av. 
