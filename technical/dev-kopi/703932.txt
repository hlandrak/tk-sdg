Mørkt og mektig fra Manchester
Americana fra Manchester-bandet The Slow Show? 
Vel, russiske Motorama spiller Manchester-musikk. 
Musikk kjenner ingen grenser. 

"The slow show" er også en sang av det Manchester-inspirerte New York-bandet The National. 
For å øke den geografiske forvirringen ytterligere, debuterer The Slow Show på et tysk selskap og åpner med en sang om Dresden. 

Musikken er mørk og mektig, men flyter mykt med piano, strykere og blåsere. 
I sentrum finner vi Rob Goodwins dype baryton, en stemme av de store. 

Varmt og vakkert fra start til slutt. 

Beste spor: 
"Dresden", "Long way home", "Testing", "Bad day". 
