Sjelevrengende Bodø-post metal
Kollwitz tilbake etter fem turbulente år. 

ALBUM: 
Det er fem turbulente år siden Bodø-kollektivet Kollwitz sist ga ut plate, briljante «Like Iron I Rust». 
I følge bandet selv har Dissonance vært gjenstand for en trang fødsel - det høres. 

De åpne og dvelende klangflatene fra forrige runde er i stor grad tettet igjen med knugende og umedgjørlige gitarriff som gir kortere og mer poengterte låter. 

Men selv om «Dissonance» i sum er et hakket mer ugjennomtrengelig enn forgjengeren, slipper de til små gliper av lys innimellom de tunge mursteinslåtene. 
«Horizon» har både antydninger til refreng og et vers som gir deg en luftlomme i den ellers så klaustrofobiske materien. 

«Dissonance» har blit en uttrykksfull og medrivende plate i all sin trykkende desperasjon. 
Velkommen tilbake. 
