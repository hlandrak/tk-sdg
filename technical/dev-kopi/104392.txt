Beyerdynamic knuser alle bærbare hodetelefoner vi har hørt.
Musikken gjengis med ytterst luftige og utstrakte overtoner, slik at cymbaler låter speilblanke og fioliner høres med sine komplekse tonestrukturer. 

Det er virkelig imponerende hvor bra T 5 p låter med mobiltelefon. 
Men det bor selvsagt mer kvalitet i dem enn som så. 
En high-end musikkspiller som Pioneer XTP-100R tegner opp et stort og finkornet lydbilde, som får hodetelefonene til å virkelig blomstre. 

Lydbildet er stort og ytterst fokusert, og siden høyttalerelementene er litt foran øret, vinklet bakover, får man mer inntrykk av at lyden kommer forfra, enn med hodetelefoner hvor elementet ligger direkte utenpå øret og spiller rett inn. 

Dette er High-end med stor H, og de beste hodetelefonene vi vet om til bærbart utstyr. 

Pris: 10.495 kr 
