Dyrker sommerhits
Tom Stræte Lagergren gikk fra å være en nærmest ukjent artist som la ut noen sanger på Soundcloud, til å bli en av Norges mest kjente under artistnavnet Matoma i løpet av 2015. 
Den unge produsenten har blitt verdenskjent på kort tid, men har ikke utgitt et fysisk album. 
Istedenfor har han laget en spilleliste i form av et album ved navn «Hakuna Matoma» på strømmesidene. 
Lik som Kygo, satser Matoma på den sommerlig house-stilen tropical house. 
Lydbildet er vått, fylt med panfløyte— og xylofon-synth, klang og repetitive melodier hvor filterknappene på miksebordet er hyppige i bruk. 
Det låter ikke så veldig sofistikert eller nyskapende, men det får de fleste ungdommer til å bevege seg på dansegulvet. 

Matoma har fått med seg flere kjente norske navn som Madcon, Donkeyboy, Nico & Vinz og Astrid S som samarbeidspartnere på låter. 
Mange har nok også hørt Jason Derulo sin super hit «Try Me», hvor Matoma medvirket. 

Det superkommersielle uttrykket til Matoma har ført til flere store hits. 
Han har klart et talent og er svært musikalsk. 
Håper han kan utfordre sitt eget sound fremover og gi oss noe mer spennende, for «Hakuna Matoma» blir veldig ensformig i lengden. 
