Canada har mye natur å ta vare på
Tony Dekker tok seg en huletur da sjette plate skulle spilles inn. 

Great Lake Swimmers er et band som sirkler rundt kanadiske Tony Dekker. 

Andre medlemmer har kommet og gått. 
Ontario-bandet teller for tiden fem, inkludert skandinaviskklingende Erik Arnesen på banjo og gitar. 

På sitt sjette album har Dekker latt seg inspirere av sitt arbeid for World Wildlife Fund, men natur og miljø er ikke noe nytt i låtskrivingen hans. 
Musikalsk tråkker han også på kjente stier, og det er ingen grunn til å beklage. 
I tråd med Dekkers miljøengasjement er et par uvanlige innspillingssteder valgt, som Tyendinaga-hulene i Ontario komplett med stalaktitter og flaggermus. 

Beste spor: 
"Something like a storm", "Zero in the city", "I must have someone else's blues". 
