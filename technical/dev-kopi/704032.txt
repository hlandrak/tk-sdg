På høy tid at han erobrer mer land
John Moreland spilte metallkantet pønk, før han oppdaget en fyr som het Steve Earle. 

Han utvidet lyttingen til Guy Clark og Townes van Zandt, og dermed hadde den alternative countryen en ny rekrutt i sine rekker. 
På sitt sjette album åpner han like hjerteskjærende vakkert som han har for vane, når han med bristende stemme synger My heart is growing heavy from the ever endless hurt, so I don’t wanna come back down to Earth . 
Kuttet heter "Hang me in the Tulsa County stars", og hjembyen Tulsa i Oklahoma står sentralt i låtskrivingen hans. 

Moreland fortsetter med "Heart's to heavy", klassisk americana av beste merke. 
Han er kalt låtskrivernes låtskriver, noe som antyder at berømmelsen burde vært større. 
Det burde den. 

Beste spor: 
"Hang me in the Tulsa County stars", "Heart's too heavy", "White flag", "High on Tulsa heat". 
