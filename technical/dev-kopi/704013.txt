Isn't blir æ'kje og smoke blir røygen
Tom A debuterer med en plate der sangene synges først på engelsk, så på norsk. 

Kvartetten fra den sørlige del av fylket ble dannet i 2011 med det formål å øve, kose seg og å spille inn en cd. Det ble omsider gjort i Klepp Lydstudio under oppsyn av Gunnar Tønnesen. 
Tom Arild Nygård, Tore Pedersen, Erik Sigurd Gotfredsen og Jostein Tengesdal er alle et stykke oppe i årene, og tittelkuttet "The king", "Kongen" på norsk, er en hyllest til barndomshelten Elvis. 

Generelt er Nygård langt bedre på egen dialekt enn på engelsk, selv om han av og til snubler i ordene. 
Oversettelser den ene eller andre vei er ofte vanskelig. 
"16 harde år" og "'64-klassen" burde vært holdt innenfor den private sfære, men det er sanger her som funker bedre. 

I tilegg er blåserne i "Kor ofta" og koringen i "Gla dæ æ øve" fine grep. 

Beste spor: 
"Kor ofta", "Gla dæ æ øve", "Æg tok feil". 
