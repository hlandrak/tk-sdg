Sandnes Ulfs nye drakt:Ren og fin, men mangler særpreg 

Sandnes Ulf satser trygt med sin nye drakt. 

Det er alltid knyttet spenning til hvordan et skifte av draktleverandør slår ut. 
Sandnes Ulf skiftet fra Hummel til Macron i vinter, og resultatet av det er en ren og fin drakt som likevel ikke begeistrer meg så veldig. 

Skuldrene er rene og fine siden Macron ikke har striper eller andre kruseduller for å markere sin branding, men det er ikke de store sprellene på resten av drakten heller. 
De brede skyggestripene får meg til å tenke på en drakt fra tidlig på 80-tallet - et retropreg som jeg føler ikke er helt vellykket. 
Dette grepet føler jeg at jeg har sett før. 
Dagens teknologi gir langt flere muligheter til å lage spennende mønster i stoffet, her er det kjørt litt vel safe for min smak. 

Faktisk synes jeg den svarte andredrakten er finest, ikke minst fordi den har lyseblå hals - det gir et klart Sandnes Ulf-preg. 

En helt grei drakt, men ikke så mye mer. 

Hva synes du? 
Legg inn kommentar nederst på siden! 
