På høy tid at soloalbumet kom
Stemmen som Bonnie Prince Billy, Pink Mountaintops og Cave Singers har benyttet seg av. 

Ashley Webber har også vært bassist i postpunk-bandet The Organ. 
Nå seiler hun sin egen skute under flagget Ashley Shadow, og med i mannskapet finner vi Josh Wells fra Black Mountain.Hennes bakgrunn fra folk og gitarrock blandes til en mørk masse der gitarene skurrer og melodiene er tydelige. 
Samtidig er det vokalen man fester seg ved, en stemme som rommer hele spekteret av drømmer, melankoli, ensomhet, varme og stille styrke. 
Historiene hentes fra skyggesiden i hjembyen Vancouver og fra egne erfaringer. 

Hun nøyer seg med en drøy halvtime fordelt på ni kutt, noe som gjør denne lytteren sulten på mer. 

Beste spor: 
"Tonight", "Tired", "Way it should", "In shadows". 
