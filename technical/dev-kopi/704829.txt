Alene i dypet – kan du jo håpe
Når forloveden forsvinner i en tilsynelatende forlatt undervannsby, er det ikke så mange som ser det hensiktsmessig å dra på seg dykkerdrakten og lete noen dager etterpå. 
Det er begrenset hvor lenge du kan holde pusten. 
Men det skal ikke stanse deg i Abyss: The Wraiths of Eden HD. 

Pek-og-trykk-sjangeren hadde sin storhetstid omtrent samtidig med at pc-ene begynte å krype inn i private hjem, og var regnet som døende lenge før leseplatene kom. 
Nå er den pigede tilbake igjen, mye takket være Ipad og trillingene, for formatet passer de begrensede spillplattformene ypperlig.Du har et bilde der noe er gjemt, og så trykker du til du finner den tingesten. 
Kanskje kan du kombinere tingesten med noe annet fra ryggsekken og løse noen oppgaver. 
Så går du videre til neste bilde. 
Dette høres fryktelig kjedelig ut, men de beste av disse spillene er behagelig, uhøytidelig moro med en smak av svunnen tid. 

Historien er passe spennende, med noen mystiske spøkelser og våt undergangsstemning i den feilslåtte undervannsmetropolen Eden. 
Og er det nå så sikkert at ikke havet plutselig kommer styrtende inn gjennom glassveggene? 
Ikke vet jeg. 
OK underholdning i sofaen mens den du bor med okkuperer tv-en med et program om triste leger på en eller annen akutt. 

Noen slakter dette fordi du må betale 35 kroner for fullversjonen etter en lang smaksprøve. 
De er tilbakestående og bortskjemte. 
Billig moro. 
