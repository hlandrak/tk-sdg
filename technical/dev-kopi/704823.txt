Der engler gråter - og nesten jeg
(4 for iPad, 2 for iPhone) 

Når Vatikanet får nyheter om en statue som gråter blod, er det på tide å undersøke hva som egentlig foregår. 
For de tror visst ikke uten videre på mirakler der i gården. 
Dermed sendes du til gokk, i dette tilfellet et kloster i Alpene, for å sjekke. 

Where Angels Cry er blitt et spill med en finfin stemning, der du tas med til en slags variant av middelalderen på et skikkelig detektiveventyr. 
Her er puslenøttene varierte og morsomme, og byr på morsom tenkeknaking. 

Men samtidig får du også standardutfordringer som ligger i å finne dingser og kombinere dem på ulikt vis for å komme deg videre. 
Og her ligger problemet på Iphone. 

De nye brillene mine er rett nok fryktelig dårlige, men det er ikke alene grunnen til at Where Angels Cry er frustrerende på miniplattformen. 
Her blir det nemlig mye trykking i hytt og pine på skjermen for å finne nettopp den dingsen du er på jakt etter. 
Zoomen hjelper ikke stort, og det er nå for galt å trykke på jukseknappen hele tida. 
Dette er naturlig nok langt tydeligere på en Ipad.Abyss: The Wraiths of Eden er dermed et atskillig bedre spill for dem uten tilgang på nettbrett. 
Dette kan de hoppe over. 

Where Angels Cry kan bare anbefales for Ipad. 
