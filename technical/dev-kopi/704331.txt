En trygg havn for lyrisk visesang
Det startet som en konsert. 

Andreas Petersson var vokalist i Daven Belfry Band. 
Han har fortsatt med seg Jonas Selås Olsen, Pål Ellingsen og Andreas Skaldebø, men navnet er nå Andreas Petersson og Lausongan og utgangspunktet et annet. 

Det startet med et samarbeid med tekstforfatteren Ingvar Hovland. 
Begge er fra Egersund, selv om Petersson nå bor i Haugesund. 
Sammen lagde de lyriske sanger til en konsert, og tar det her videre på plate. 

Bandet er utvidet med pianist Fredrik Horn og vokalist Lotte Torgeirson, egersunder med popkarriere i Storbritannia på 90-tallet. 
De trekker en tråd til Dylans 60-tallssanger, men står støtt på egne føtter. 

Det er gylne øyeblikk her, og sangene er av den typen som vokser. 

Beste spor: 
"Så vakker du va'", "Du flyr høyt", "Brevkurs", "Ikkje gje opp". 
