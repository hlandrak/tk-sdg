Råtass
Bryskt og hardt fra popstjernen på trapinfiserte "Bitch Better Have My Money". 

Varsko her! 
Rihanna gir oss en repetativ, trapinfisert slugger som er produsert av Deputy - verdt å merke seg at kuttet også er produsentfingret av blant annet Kanye West. 

Gatesingelen tar et stort steg vekk fra popballaden "FourFiveSeconds", og viser en form av sjefen fra Barbados som vi har savnet. 

Det er tross alt 3 år siden Grammygrossisten leverte albumet Unapologetic, og savnet etter euforidrevne megasmashes har vært betydelig. 

"Bitch Better Have My Money" er lovende med tanke på den forestående fullengderen. 

Produksjonen er enkel og presis og kler Rihanna der hun med en thuggete innstilling breier seg og rapsynger om graden av bråkjekkhet hun besitter. 

Kuttet føles umiddelbart og bryskt. 
Og med et mildt sagt fengende refreng på det heftige og harde sporet er herved denne månedens mantra satt. 
