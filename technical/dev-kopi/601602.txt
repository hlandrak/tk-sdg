Er rocken død?
Fra midten av 80-tallet t il begynnelsen av 90-tallet, herjet Bon Jovi hitlistene verden over. 
Med hit-singelen «It's My Life» skulle de også vise seg å prege det nye årtusen, men der stoppet det brått opp. 
Deres nye utgivelse er et oppgulp hvor bandet prøver å tilpasse seg den moderne rockestilen. 
Resultatet er et trist bevis på at rocken trampes i hjel av overproduksjon og pop-elementer. 
Er rocken død? 
Bevis nummer én befinner seg allerede i introen til første låt, «A Teardrop to the Sea». 
Låten har nærmest nøyaktig samme intro som to andre sanger på samme plate ved navn «We Don't Run» og «Life is Beautiful». 
Den klisjéfulle ”oh, oh, oh” fremføres i allsangstil for å blidgjøre stadion-rocken. 
Det blir ikke tristere enn dette. 

Stemmen til hovedpersonen selv har også falt i bakken med et stort smell. 
Det er kanskje derfor de tyr til den mer grovere country-rock stilen på låter som «Saturday Night Gave Me Sunday Morning», og en slags fyllepreget irsk visesang som tittellåt. 

Tekstene er like døddrukne, og har typisk amerikansk tematikk om kjærlighet og hvordan man skal strekke seg for å nå sine drømmer. 
Vi har hørt det før. 

Om ikke rocken er død, så er i hvert fall Bon Jovis kreativitet gravlagt. 
