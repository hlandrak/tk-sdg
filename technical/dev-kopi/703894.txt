Mer fra den reisende 80-åringen
Han melker turneene for alt de er verd, inkludert to nye sanger. 

Det er mindre enn seks måneder siden Leonard Cohen ga ut trippel-abumet "Live in Dublin". 
Enda en plate fra samme turné virker å være i meste laget, men dette er sanger på siden av standardrepertoaret. 

Dessuten stammer noen av opptakene fra lydprøver, for dem som måtte være opptatt av slikt. 

Mer spennende er det at han byr på to nye sanger. 
"Never gave nobody trouble" er en forholdsvis traust blues, mens beslektede "Got a little secret" er litt friskere. 
Det er en grunn til at disse ikke er tatt med på studioalbum. 

Hans tidligere uutgitte coverversjoner av Georges Dors "La manic" og George Jones' "Choices" er langt bedre. 

Beste spor: 
"Light as the breeze", "Choices". 
