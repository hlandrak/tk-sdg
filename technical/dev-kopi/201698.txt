Europris Juletre:- Dette blir det ikke jul av! 

Her var det mye knot med monteringen. 

Skruene var plassert slik at det var vrient å komme til for å skru dem inn. 
Å plassere treet i foten var heller ikke helt enkelt. 
Her gjelder det å passe fingrene. 

Juletrelysene som er ferdig monterte på treet gjorde det ekstra kronglete å sette opp. 
Det ble mye fikling med ledninger som hadde tvunnet seg inn i hverandre. 

Når treet endelig står der, er det stor fare for at det vakler og faller ned igjen. 

Den spinkle foten og den ustabile konstruksjonen kan veldig lett føre til at det velter. 

Vi ville absolutt ikke hatt dette treet i stua med småbarn løpende rundt i huset. 

Utseendemessig er treet smalt og pjuskete. 

Det framstår som en form for feilvare, og minner i enda mindre grad om et ekte tre enn Plantasjens «alien»-variant. 

- Dette blir det ikke jul av, var den tørre kommentaren fra en av paneldeltakerne. 
