Nashville-eksentriker omfavner elektronisk musikk på et av årets vakreste album
Vocoder-country 

ALBUM: 
Kurt Wagner er en briljant mann. 

Det skyldes blikket hans for nyansen i tingene: at tilværelsen er komisk og tragisk på samme tid. 

Derfor kjennes også musikken hans som Lambchop, et av de siste to tiårenes mest konsekvent strålende band, både monumental og alminnelig på samme tid. 

Det er en kunst de færreste mestrer. 

I forlengelsen av sitt geni hans henfaller han ikke rockistiske mindreverdighetskomplekser når nye musikalske trender tvinger americanaen ut på sidelinjen. 

Tvert imot: 
På «Flotus», hvor Wagner nesten utelukkende synger med robotstemme, omfavner han både hiphop og elektronisk musikk. 

Resultatet er en forbausende vakker og egenartet countryplate, preget av en mildhet det frister å drukne i. 
Aller best er «In Care of 8675309» på hele tolv minutter, men som like gjerne kunne vart for alltid. 

«Flotus» er hva Bon Ivers «22, A Millon» kunne vært – om den ikke bare var lyd, men også substans. 
