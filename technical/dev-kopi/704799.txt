Flau pin up-slåssing
Dette spillet går ut på at yppige, sparsomt påkledde damer slåss mot hverandre. 
Ja, det er akkurat så dumt som det høres ut. 

Historien er om mulig enda tynnere enn disse interaktive pinup-kalenderdamenes bekledning, og går ut på at slåssedamene er fanget i et slags Matrix, som de må slåss seg ut av. 
OK, ingen spiller vel fightingspill for historiens skyld. 
Men da må i det minste spillet ha noe å by på i kampscenene. 
Ikke her. 
Det er bare å trykke i vei, og bruke omtrent samme taktikk som første gang du spilte Tekken. 
Helt vilkårlig, med andre ord. 
Frustrerende på det beste, gørr kjedelig mesteparten av tiden. 

Spilldesignet ser ut som et uferdig utkast til en parodi på et PS2-fightingspill. 
Dette er mest av alt flaut, og absolutt ikke noe du trenger å kaste bort penger på. 
