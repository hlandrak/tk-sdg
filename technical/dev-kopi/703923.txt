Tilbake etter en lang pause
En ny plate fra Modest Mouse er alltid velkommen, men det er gått åtte år siden den forrige. 

Med Isaac Brock i spissen har bandet fra staten Washington holdt det gående siden 1993. 
Etter forrige plate ble Johnny Marr erstattet av Jim Fairchild fra Grandaddy. 
Gitarspillet er dermed godt ivaretatt. 

Ellers er det en del som spriker. 
Det er varslet enda et album med materiale fra innspillingene, men det hadde vel vært bedre å slå platene sammen til én bra. 
Nå overskygges en fin ballade som "Strangers to ourselves" av elektrorap-tullete "Pistol (A. 
Cunanan, Miami, FL. 
1996)". 

Mellom disse ytterpunktene er det nok til å tilfredsstille den lengeventende fansen, som "The best room" og "Lampshades of fire". 

Beste spor: 
"Strangers to ourselves", "Ansel". 
