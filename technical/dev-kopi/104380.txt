At Focal kan å lage høyttalere er etter hvert ingen hemmelighet, men Sopra 3 går trolig ned i historien som en av de beste.
Det finnes høyttalere til hundre tusen eller mer, som yter bra på papiret og som rent objektivt sett burde låte som en drøm. 
Men hvis de ikke får hårene til å reise seg når jeg lytter til Adele sin kjærlighetssorg, eller føttene til å trampe når jeg drar noe gammel AC/DC, blir hele vitsen borte etter min mening. 
No guts, no glory! 

I likhet med lillebrødrene har Sopra No 3 en fabelaktig energisk spillestil, og man får inntrykket av å lytte til musikken helt uten filter. 

Av alle tre høyttalere i serien er Sopra 3 den aller beste, fordi den kombinerer de samme superdynamiske egenskapene hele veien fra topp til bunn, uten å legge noen tøyler på musikken. 
Nettopp derfor behersker den også flere musikksjangre, og enten du er glad i jazz, klassisk, rock eller rap vil du elske bassgjengivelsen fra Sopra 3. 

Pris: 179.990 kr. / par 
