Kjærlighetssanger med høyt turtall
Med en blanding av høyoktan pop, country og sørstatsrock blir det party hele veien. 

"Mine all mine" er en av de mer morsomme låtene som er lagd om å bli gravid. 
Etter innledningen med countryplukking og 50-tallskoring, synger Monique Staffile om de blå strekene som testpinnen som viser at gutten hun rotet med, nå tilhører henne. 
Livet som han kjenner det, er slutt. 

Hun fortsetter i samme spor på "Tramp stamp", om å tatovere seg med typens navn – og så stikker han. 
På album nummer fire har det seks medlemmer sterke bandet fra Brooklyn kortet ned navnet fra HER & Kings County til bare HER. 

Ikke så unaturlig med Monique Staffile som frontfigur, promotert som en blanding av Dolly Parton og Lady Gaga. 
Deilig i små doser, men så blir det slitsomt. 

Beste spor: 
"Mine all mine", "Tramp stamp", "Separately". 
