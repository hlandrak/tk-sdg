Anmeldelse:Hilde Louise Asbjørnsen on the rocks 

Klikk for ingress. 

ALBUM: 
Eleganse er et ord som er lett å gripe til møte med Hilde Louise Asbjørnsen og hennes orkester. 

Tittelmelodien på dette albumet er visstnok inspirert av TV-serien «House of Cards», en replikk fra Kevin Spacey i forhold til en dame. 

Albumet er designet av selveste Pushwagner. 
Stilrent og minimalistisk. 

Asbjørnsen skriver sine låter selv, sanger som er kledt i aftenantrekk og kommer mot lytteren med en høy drink i venstre hånd og mikrofonen i den andre. 

Pushwagners figurer derimot er på vei ut. 
Det svinger og svaier, orkesteret kjenner den sjangeren vi har å gjøre med her. 
Bandet består av sju musikere som svarer vokalistens melodilinjer kontant og intimt med blåsere, hammond, piano og gitar. 
Flott og feiende, men til tider melankolsk, som den sparsomt bassakkompagnerte snakkelåta «The Hours» eller den seige «Between Chairs». 
Popjazz, sving, smygende barroom-stemninger som lukter whisky, sigaretter og parfyme. 

Ikke fullt øs hele veien, men rom for sparsomt, raffinert komp fra piano. 

Kan man snakke om tettsittende musikk? 
On the rocks? 
