Plateanmeldelse:Van Morrison - «Duets: Re-Working The Catalogue» 

Jo mere Van er sammen. 

ALBUM: R&B/JAZZ/POP Van Morrison «Duets: Re-Working The Catalogue» (RCA/Sony) 

På møterommet: 
Van Morrison og en brydd plateselskapssjef. 
Sistnevnte kremter: 

«Øh, Van. 
Hva sier du til å lage en slik, du vet, duettplate? 
Synge de gamle sangene dine sammen med andre kjente artister?» 

Van [himler med øynene]: 
«Å herregud, noe så ... OK, greit.». 

Plateselskapssjef: 
«Hva sa du?» 

Van [irritert]: 
«Jeg sa OK, ditt kryp!» 

Plateselskapssjef: 
«Javel?! 
Dette blir knallbra! 
«Moondance», «Brown Eyed Girl»...» 

Van [avbryter]: 
«Nei. 
Mange sanger fra nitti- og 2000-tallet. 
Jeg vil ha folk som kan synge soul. 
Og så vil jeg at PJ Proby skal være med på «Whatever Happened To PJ Proby». 

Plateselskapssjef: 
«PJ Harvey ...?» 

Ett år senere. 

Van [kaster albumet på bordet]: 
«Her, din hund! 
Bobby Womack, Mavis Staples, Natalie Cole, Steve Winwood. 
Og - en gave til deg - Michael føkkings Bublé.» 

Plateselskapssjef: 
«Van, disse artistene er ikke så kjente at det gjør noe. 
Hvor er Bruce? 
Bono? Macca? 
PJ Harvey?» 

Van [sint]: 
«PJ Proby!» 

Plateselskapssjef: 
«Jeg sier ikke at det ikke er bra.» 

Van [overbærende]: 
«Sometimes I feel like a motherless child.» 

BESTE LÅT: 
«Streets Of Arklow» 

MORTEN STÅLE NILSEN 
