Test av Audi A3 e-tron:Mest komfortabel 

Ikke mye annet enn et høyere komfort- og prisnivå skiller den ladbare hybriden Audi A3 e-tron fra sin konsernsøster VW Golf GTE. 

VG og NAF har kjørt de to ladbare hybrdiene i duell. 
Les testen av Golf GTE her. 

Audi A3 e-tron er konsernets første ladbare hybrid i denne klassen. 

E-tron bygger på Sportback, og ser i det store og hele ut som fossilvarianten. 
Noen kromdetaljer i front og hekk skiller de to – og eksosrøret lever et tilbaketrukket liv, ikke synlig når du ser bilen bakfra. 
Men det som kommer ut derfra i hverdagen er da heller ikke mye. 
Drivlinjen på 1,4-liters bensinmotor, elmotor og batteripakke noterer et EU-godkjent snittforbruk på 0,15 liter per mil. 

Forvent mindre enn maks 

– 
Du bør kunne forvente et sted mellom tre og fire mil elektrisk rekkevidde, er vår erfaring. 
Når du har brukt opp strømmen, overtar bensinmotoren. 
I en blanding av by- og landevei på en ni mils tur, med fulladet batteri fra start, gikk bilen på strøm 60 prosent av kjøringen. 
Med kun bensinmotoren i sving, blir forbruket høyere, sier teknisk konsulent i NAF, Audun Bergerud. 

E-tron er har svært gode kjøreegenskaper, og er en komfortabelt anlagt bil. 
Dessuten oppleves den meget god med hensyn til støy, tilføyer VGs bilekspert Dag Edvardsen. 

Se stor teknisk gjennomgang av Audi A3 e-tron, Golf GTE og Toyota Prius Plug-In nederst i saken. 

Nye Skoda Superb har giga lasteplass. 
Vi har prøvekjørt bilen – les hva vi mener om den! 

Greier du deg med noe mindre? 
Test av Skoda Octavia 4x4- En vinner! 

Mindre funksjonelt 

Det som trekker litt ned for vårt vedkommende er en noe dårligere funksjonalitet på skjermen. 

Vi kjørte varianten uten hendler på rattet. 
Ulempen da er at du må ta en hånd fra rattet for å «bremse på motoren» via girspaken og regenerere strøm. 

Regenering gjennom vanlig bremsing starter med en gang man legger et lite trykk på bremsepedalen, altså uten særlig bremseeffekt. 
Men du kan også sette bilen i et program som regenererer når du slipper gassen. 

Vår erfaring fra VW Golf GTE er at hendlene på rattet er best. 
Og her er vi ved kjernen ved noe av det viktigste som skiller de to ladehybridene VW Golf GTE og Audi e-tron: Prisen. 

Fikk du med deg denne? 
Nå kan du ettermontere 125 hk i Tesla. 

Må betale for utstyr 

Audien koster mer i utgangspunktet og har mindre standardutstyr enn Golfen. 
Som eksempel koster automatisk nødbrems (del av adaptiv cruise control) 7380 kr., DAB-radio 3750 kr. og LED hovedlys til 19 700 kr. 
Fra modellår 2016 kommer hengerfeste. 

Biladministrasjonsselskapet Autolease mener bilen for optimal markedsverdi i bruktmarkedet bør være i utstyrsvarianten Ambition med teknikkpakke (7900). 
Metallic lakk anbefales (8150). 
Bruktverdi e/fire år/60.000 km: 
Med riktig motor og utstyr scorer modellen fem av seks poeng i forhold til klassen og fem av seks poeng i forhold til markedet generelt. 
Driftskostnader: 
Rundt 4700 kroner. 
Det er som snittet i segmentet. 

HER ER VÅRDE VURDERINGER: 

Gode seter, med lårstøtteforlenger. 
God sikt, høy opplevd kvalitet, også praktisk innredet. 
Visningsprogrammet for forbruk mm på skjermen er litt innviklet. 
Lav støy. 

Komfortabelt anlagt, men setter seg nydelig nedpå under litt mer aktiv kjøring. 
Har fire ulike kjøreoppsett å velge mellom. 

Du mister 100 liter bagasjeplass sammenliknet med vanlig A3 Sportback. 
Volumet som forsvinner er under gulvet i bagasjerommet (bensintanken er minus 40 liter fra vanlig). 

Målt etter EU-syklusen har den et forbruk på 0,15 l/mil, CO2-utslipp på 35 gram. 
Med fulladet batteri har vi for eksempel kjørt 30 km kun elektrisk. 

Fem av fem mulige stjerner i EuroNCAPs kollisjonstester. 
Automatisk nødbremsesystem. 
Automatisk nødbrems er en del av adaptiv cruise control, koster 7.380 

Å eie: 

Bruktverdi etter 4 år/60.000 km: 
Scorer fem av seks poeng ift sin klasse og til markedet generelt. 
Driftskostnad beregnet til ca 4700 kroner pr år, som snitt. 
Nr. 3 av 24 i eierundersøkelsen AutoIndex. 

Grunnprisen er høyere enn Golf og du får mindre utstyr som standard. 

Stilig. 
Utfordrer ingen med sine linjer, men er samtidig tidløs og holder seg moderne lengre. 
