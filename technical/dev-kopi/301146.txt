En ung Bremnes som synger på engelsk!
LIPA-elev debuterer med ep. 

ALBUM: 
NRK P3 plukket opp singelen «Screaming Stronger» sist sommer, en låt som også ble plukket ut til å konkurrere i den nasjonale finalen i Bandwagon. 

Utover det er nordnorske Inge Bremnes fortsatt det som på godt norsk heter «ubeskrevet blad» - med et åpenbart talent for låtskriving. 

McCartney-skolen 
Han går på LIPA, The Liverpool Institute for Performing Arts, og omgir seg med et band med andre nordmenn som går på samme skole - Eirik Hansen (gitar), Øystein Myrvoll (gitar), Erlend Bredal Olsen (bass) og Andreas Voie (trommer). 

«Equals EP» er debuten, fem låter spilt inn i Parr Street Studios - som også Coldplay har brukt. 
Tilfeldig eller ikke, men det er mye Coldplay i musikken til Bremnes & Co. - så mye at det står litt i veien for talentet hans. 

På norsk Før langspillplata kommer, bør han frigjøre seg og sikte seg inn mot det sporet han følger på ep-ens beste låter, «Stained», som har et intenst driv og større særpreg, og «Equals» - sjøl om også de har et ekko av Coldplay i seg. 

På norsk kan Bremnes minne om Moddi, men mer nedstrippa «Sne» kom ikke med på ep-en. 

Releasekonsert på Parkteatret i Oslo tirsdag 10. mars, med Kristian Kristensen som gjest. 
