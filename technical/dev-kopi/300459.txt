Anmeldelse:«Downton Abbey»-skaperen lokker med roman i føljetong 

«Belgravia» er klassisk underholdningslitteratur i ny innpakning. 

Britisk overklasseliv er en egen gren i underholdningslitteraturen, og det er noe fascinerende ved appellen til alle bøkene om fordums ekstravaganse: 
Som lesere blir vi både forført og forferdet av alle tåpelighetene. 
Vi skal drømme oss tilbake til fortida, og samtidig prise oss lykkelige for at vi er født inn i samtida. 

Julian Fellowes' «Belgravia» er ikke noe unntak. 
En klassisk britisk underholdningsroman, som har mye til felles med hans mest kjente verk, tv-serien «Downton Abbey». 

Her er forbudt kjærlighet, svik og familiehemmeligheter så det monner. 
Legg på en god dose urettferdighet og snobberi, så har du ei bok som spiller på hele følelsesregisteret. 

Nye penger 

«de nye pengene», 

Nye penger 

James er en oppdiktet karakter, men i boka har han fått en viktig rolle som samarbeidspartneren til de virkelige brødrene William og Thomas Cubitt, som bygget store deler av det moderne London på 1800-tallet. 
I første kapittel møter vi Trenchard-familien som deltakere på hertuginnen av Richmonds berømte ball i Brüssel i 1815, to dager før slaget ved Waterloo. 

Tida i Brüssel blir skjebnesvanger for flere i boka, noe vi raskt forstår når vi møter dem igjen i rikmannsstrøket Belgravia i London, hele 25 år senere. 

Historiske begivenheter 

Historiske begivenheter 

Språket er helt på det jevne, om enn litt snirklete og unødvendig tungt. 
Der må nok oversetteren ta litt av skylda, selv om han neppe har hatt noen enkel jobb. 
Om en av personene heter det at «han kjente til sannheten bak legenden til de fleste av de gamle aristokratiske familiene». 
Klebrige klisjeer er det heller ikke få av. 
Heltens første møte med heltinnen er beskrevet slik: 
«[Han] så inn i de himmelblå øynene, beundret de myke leppene og formen på den bestemte haken.» 

Føljetong 

Jeg er også usikker på om føljetong-lanseringen er en god idé, i en tid da til og med tv-seriepublikummet har blitt vant til å fråtse i hele sesonger av gangen hos strømmetjenestene, og det å vente på nye episoder er i ferd med å bli gammeldags. 

Hele romanen lanseres i papirformat 12. august, for dem som heller vil lese den på gamlemåten. 
Denne anmeldelsen er basert på de seks første kapitlene. 
