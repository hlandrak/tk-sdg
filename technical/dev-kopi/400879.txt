Restaurantanmeldelsen:Tandoori 
Hut kan sine saker 

Lokalet er ikke all verden, men den pakistanske restauranten på Sagene overbeviser i matveien. 

– 
De har ikke gjort mye med inventaret. 
Stedet ser ut som om man har overtatt en brun bule og satt inn en del bilder og gjenstander for å si lokalet et mer indisk preg, sier Spisevennen. 
– Hvorfor skulle vi møtes her? 
Jeg har kjørt forbi med 20-bussen, men har aldri lagt merke til denne restauranten før. 

Jeg forklarer at vi har fått inn flere tips fra våre lesere om dette stedet, som ligger i Maridalsveien mellom Sagene kirke og Sagene Lunsjbar. 
Nå åpner det også en ny pub rett ved siden, Mysterud Bar. 

Bordvenninnen er litt forsinket, men det tar kort tid fra hun er kommet inn døren til hun har fått et glass hvitvin og meny. 
Utvalget retter er bra, med bl.a. elleve kyllingretter, fem vegetarretter og til og med tre retter på barnemenyen. 

Indisk eller pakistansk? 

– 
Det står at de serverer pakistansk mat, men dette er samme retter vi ville funnet på en indisk restaurant, sier Spisevennen. 

– 
Du ville blitt overrasket over hvor mange pakistanere som driver indiske restauranter i Oslo. 
Jeg har lest at det er rundt 70 prosent, sier Bordvenninnen. 
– Siden begge lands kjøkken har samme opprinnelse, men mange av de første pakistanske innvandrerne kalte sin restaurant for indisk, siden det var et mer innarbeidet begrep og lettere for nordmenn å skjønne. 

Jakten på den perfekte kebab 

Vi begynner vegetarisk med løk pakora og dal-suppe. 
Linsesuppen er fyldig, med et anstrøk av løk. 
Den friterte løkpakoraen består også av spinat, og er en fin appetittvekker. 

Bordvenninnen tester som vanlig Mix grill, mens jeg prøver Saag gosht, lam i spinat. 
Spisevennens favoritt er seekh kebab, og han anser seg som en ekspert på retten. 

– 
Har du sett inn på kjøkkenet? 
Det ser knøttlite ut, sier Spisevennen, som har vært en tur på toalettet. 
– Men det lukter skikkelig godt, så jeg gleder meg. 

Mørt, krydret, lekkert 

Det går fort å få maten, på tross av at det er mange som kommer inn for å hente take away. 

– 
Det skjer ikke alle steder, bemerker Bordvenninnen, som har sett seg lei på at gjester havne bak i køen på flere restauranter fordi man ser ut til å prioritere sykkelbud og folk som skal hente mat. 

– 
Denne seekh kebaben er bra! 
Noen steder er den laget på lam, men dette er oksekjøtt. 
Krydringen er bra og jeg liker konsistensen, sier Spisevennen. 

Bordvenninnen er også svært fornøyd med sin miks grill. 

– Mørt lammekjøtt og kylling. 
Tigerrekene har fin sprett og tyggemotstand, sausen er fyldig med et delikat kryddersting. 
Risen er så god at jeg får lyst på en porsjon av bare den, og salaten er frisk på smak. 

Mitt lam i spinat er også blant de bedre jeg har fått i Oslo: 
En tykk, rik rett med møre lammebiter der spinat, yoghurt og krydder er godt balansert. 
Jeg har bestilt madras styrke, men her er det ekstra krydderstinget gir en god, avsluttende varme. 

Nanbrødet har en knasende sprø overflate, mens de ulike chutneyene og raitaen forblir nesten urørt, siden de ikke trengs å forsterke smaksbildet. 

Billig, bra og særpreget 

– Orker vi dessert? 
Denne porsjonen har vært nok for meg, sier Spisevennen. 

Bordvenninnen og jeg blir enige om å dele en gulab jamun, melkebolle med pistasjis. 
De glovarme bollene har fått sirup på toppen, og pistasjisen gir en mer distinkt smak enn vaniljeis ville gjort. 

– 
Det er de små detaljene som gjør det, sier Bordvenninnen. 

– 
Her gjør Tandoori 
Hut mye riktig. 
Maten har særpreg og smaker mer hjemmelaget enn maten vi har fått andre steder, sier Spisevennen. 

Strøksrestaurant med bred appell 

Vi har spist godt, og på tross av at de fleste kundene er dem som kommer innom for å hente mat, er det også flere par som setter seg ned for å dele en flaske vin og spise en hovedrett. 

– Prisnivået kan være en årsak, mener Bordvenninnen. 
– Både maten og drikkene er rimeligere enn nede i sentrum, noe som sikkert skyldes beliggenheten her oppe på Sagene. 

– Men Tandoori 
Hut gir valuta for pengene, og fortjener å få besøk fra andre bydeler, sier Spisevennen. 
– Jeg tar nok en rett her i forbindelse med en øl enten på Mysterud Bar eller Sagene Lunsjbar. 

Andre indisk/pakistanske i området 

Walima, nyåpnet ved Sinsenkrysset 
