Test av Kia Soul Electric:Streetsmart 

Kias elektriske variant av Soul gnistrer i gatene og strutter av energi. 

Men, energien varer ikke evig, og dessverre er den en god del kortere enn man «tror». 

Ifølge EUs overveldende snille målesyklus er rekkevidden 212 kilometer. 
Ifølge importøren er en normalt forventet rekkevidde sommerstid 17-18 mil, og betydelig kortere vinterstid. 
Det er normalt for samtlige elbiler på markedet (også svært mange fossilbiler bruker mer drivstoff enn normen). 
Hvor langt du kommer avhenger av kjørestil, temperatur og topografi. 

Kias elbilvariant av Soul tilhører småbilklassen og konkurrerer med biler som er de litt større VW e-Golf og Nissan Leaf og de litt mindre Renault Zoe og BMW i3. 
Hittil i år er det registrert 3118 e-Golf med, 1156 Nissan Leaf, og 187 elektriske Soul. 

Se tekniske data og tabell over konkurrenter og priser nederst i artikkelen. 

Alle våre artikler om elbiler er her. 

Leverer mindre 

Alle batterier leverer betraktelig mye dårligere når det er kaldt. 
Også hurtigladingen går også saktere. 
Da beveger litiumionene som om elektrolytten var sirup. 
Kia Soul har et batteri med høy kapasitet, 27 kilowattime. 
Bilen benytter i likhet med japanske biler asia-ladestandarden Chademo. 

Lading til full fra stikkontakt med 10 amperes sikring tar 10-14 timer, fra montert veggboks hjemme (koster normalt 10.000 kroner) 8-10 timer med 16 amperes kurs og 4-5 timer med 32 ampere. 

Vi har prøvekjørt Mercedes' nye elbil B-Electric: 
Les vårt førsteinttrykk. 

Kalkulerer 

Når du starter bilen får du, som i de fleste elbiler, oppgitt en kalkulert rekkevidde. 
Det er basert på kjøremønsteret de siste 20 turene. 
I vår testperiode opplevde vi aldri å få oppgitt mer enn rundt 11 mils kalkulert rekkevidde. 
Ikke hyl opp! 
Vi vet at det finnes eksempler på at den kan gå lenger. 

Og, hvis du kjører mer energiøkonomisk enn bilen har gått de 20 siste turene, så vil jo denne rekkevidden kunne øke underveis i kjøreturen din. 

Våre dager med helt vanlig, for det meste, bykjøring var i hvert fall slik: 
Et stort pluss er ratt- og setevarme, som gjør at du kan gå ned litt på kupetempen. 
Det er også spareprogrammer for kjøring og klima du kan bruke for å høste kilometer. 

Designen på Kia Soul Electric er noe helt eget, hvis du liker noe som skiller seg ut med litt retrostil. 
Men du trenger ikke være trendy og urban for å dra nytte av fasongen: 
Resultatet av kasseformen er en romslig og luftig kupe. 

NAFs tekniske konsulent Audun Bergerud og VGs bilekspert Dag Edvardsen som har kjørt testen sammen med VG, mener Soul Electric er praktisk. 

– 
Her kan du gå rett inn og ut av bilen, og instrumenteringen er forbilledlig høyt plassert og lesbar. 
Også på veien leverer den godt, selv om den bærer på 277 kilo batterier plassert under gulvet i kupeen. 
Bilen har god trekkraft, er lettkjørt og har en fin og presis styring, sier NAFs tekniske konsulent Audun Bergerud. 

En klar femmer på terningen, er dommen fra VGs testpanel. 

Salgsmålet i år er 3000 biler, noe som vil gjøre den til Kias mest solgte modell i Norge på et år noensinne. 

Biladministrasjonsselskapet Autolease som beregner vedlikeholdskostnader og verditap i VGs biltester mener modellen holder seg best i bruktmarkedet i begge utstyrsnivåer. 

Modellen er beregnet å holde seg som gjennomsnittet i klassen i bruktmarkedet, men svakere enn markedet generelt. 
Med riktig utstyr scorer modellen fire i forhold til klassen og tre i forhold til markedet generelt. 

Den billigste er godt utstyrt. 
Kjøp metallic (5000 kr). 

NB! 
Kia har svært god garanti med sju år på alle sine biler. 
Det kjører det samme på elbilen. 
Her er imidlertid flere foran, med åtte år lange garantier på batteriet. 

Her er våre vurderinger: 

Høyt plassert instrumentering, to koppholdere og mye oppbevaringsplass. 
Store speilhus tar noe sikt. 
God takhøyde, bra på støy og gode seter. 
Høy kvalitetsfølelse. 

Trekker godt, lettkjørt og morsom. 
Man kan øke retardasjonen og gjenvinning av strøm med girspaken, denne ønsker vi oss på rattet, med flere graderinger. 

God plass foran og bak, og over skalpen! 
Beskjeden lasteterskel, og fin utforming av bagasjerommet, men det er forholdsvis lite. 
Tilnærmet flatt gulv ved nedfelling. 

Null utslipp ved bruk. 

Fire av fem stjerner i EuroNCAP. 
Noe trekk for panserets utforming. 
Har ikke automatisk nødbrems, som griper inn når føreren er uoppmerksom, eller filskiftassistent. 

NB! 
Denne underterningen er rettet fra opprinnelig seks til fem. 
Årsaken var at vi hadde lagt kollisjonstesten fra den fossile varianten til grunn. 
Elektrisk Soul fikk fire av fem stjerner i NCAP-testen. 

Beregnet til å holde seg som snitt i bruktmarkedet etter 4 år/60.000 km, men svakere enn fossilbiler. 
Terningkast fire i bruktverdi. 
Driftskostnad beregnet til ca 4250 kr/år, noe under snitt. 
Nr. 
14 av 24 i eierundersøkelsen AutoIndex. 

Grei pris. 

Retro og kul. 
