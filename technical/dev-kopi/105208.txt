Celine Helgemo:«Turn Up The Life» av LidoLido og Yosef & Timbuktu 

Programleder Kåre Magnus Berg forsøker å forberede oss på nært forestående ubehageligheter ved å sammenligne «Stjernekamp»s hip hop-kveld med en katastrofefilm. 
I Celines tilfelle var det strengt tatt ikke nødvendig. 
Hun har imponerende kontroll på LidoLidos rapteknisk krevende, elegante låt, selv om hun svelger en del ord i det andre verset, og er dessuten gøy å se på: 
Repertoaret av «moves» er ikke stort, men hun serverer dem med liv og lyst og ungdommelig energi. 
Tipper at dette fort kan vise seg å bli kveldens minst pinlige fremføring. 
Men jeg tar gjerne feil. 
