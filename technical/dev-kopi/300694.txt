Anmeldelse:«Runddans» er sjelfull og uhåndgripelig 

Studiomagikere på snurrig sjelevandring 

ALBUM: 
«Runddans» er soul på sitt mest vektløse. 
«Wrap your arms around me», gjentar powerpoppionér Todd Rundgren gjennom albumet, mer et rop om hjelp fra skjærsilden enn en kjærlighetserklæring. 

Å lytte til hans samarbeidsalbum med de norske studiomagikerne Lindstrøm og Emil Nikolaisen (Serena-Maneesh) er nemlig som å forsøke å gripe rundt en vannspeiling. 
Selv når gjenkjennelige former viser seg, truer de til enhver tid med å disintegrere. 

«Runddans» kretser rundt ett abstrahert, sjelfullt tema som opptrer i ulike sjatteringer over albumets tolv segmenter. 
Verket ber dermed om å bli betraktet i et drag. 
