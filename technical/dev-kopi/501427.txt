Med godt skal ondt fordrives
Musikkanmeldelse: 
- Bergensrapperen tar store sjanser - og lander på beina. 

Simon Alejandro er en av Bergens mest spennende rappere. 
Å kalle mesteparten av det han produserer for «ujevnt» er en underdrivelse, men han tar store sjanser og lander alltid på beina. 

Sammen med produsent Lars B. har han kokt sammen nok en spennende og ambisiøs singel. 
«Diskriminator» er en virrete, frenetisk og eklektisk harselas med Donald Trump og andre demagoger, mettet med smarte og uventede vendinger som få andre kunne dratt i land, med en leken, lekker og unik beat i ryggen. 
