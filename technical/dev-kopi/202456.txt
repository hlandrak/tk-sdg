Fitbit Charge HR
Et glimrende aktivitetsarmbånd som kan brukes med alle type mobiler. 
Det har skjerm, som gjør at du alltid kan se hvor mange skritt du har gått, hva pulsen din er og så videre. 
Du kan til og med se hvem som ringer. 
Nylig fikk det også støtte for automatisk registrering av treningsøkter. 

Det beste er imidlertid at du kan konkurrere med kompisene dine. 
Det kan tross alt bli kjedelig å registrere skritt og konkurrere med seg selv. 
Når du sitter hjemme i stua og ser at «kompis Kåre» har gått 5.000 skritt mer enn deg den dagen, kan det være det sparket du trenger for å komme deg ut av sofaen og opp i joggeskoene. 
