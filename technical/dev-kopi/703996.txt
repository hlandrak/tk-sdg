Skurrende rock med lave skuldre
To solide navn fra 80— og 90-tallet forener sine krefter. 

Med The Replacements var Paul Westerberg en pioner innen den alternative rocken, en av dem som ble kalt grønsjens gudfar. 
Nå har han tatt en pause fra solokarrieren og danner duoen The I Don't Cares med Julianna Hatfield, som ble kjent gjennom Blake Babies og The Lemonheads.Det nye samarbeidet lyder like rufsete og uanstrengt tøft som det var lov å håpe, uten noe forsøk på å finne opp kruttet på nytt. 
De 16 kuttene er en miks av ferske låter, ubrukt arkivmateriale og en flott nyinnspilling av Westerbergs "Born for me". 

Platen er som en lang kjellerjam der man først har varmet opp med Beatles, Stones, Dylan, Everly Brothers, pønk og glam. 

Beste spor: 
"Back", "Wear me out loud", "Born for me", "King of America", "Hands together". 
