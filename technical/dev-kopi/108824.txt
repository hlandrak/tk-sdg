Test av Lexus NX300h: Snerten, snedig og litt snau
Nykommeren Lexus NX 300 h har finesser som et ekstra sminkespeil og trådløs induksjonslader i senterkonsollen 

Lexus NX 300h er den første SUV-en fra Lexus i mellomklassens premium-segment – en «posør-klasse» med relativt stive priser: 
Vår testbil, i utstyrsvarianten F-Sport med ekstrautstyr koster 680.000 kroner, med automat, firehjulsdrift, og den er godt komfort-utstyrt. 

Den mangler en noe med hensyn til standard sikkerhetsutrustning. 
Her er Lexusen litt å gå på, særlig i forhold til Volvo, som blant annet har automatisk bremsesystem med fotgjengergjenkjenning. 
Ifølge spesifikasjonene har vår testmodell for eksempel ikke filskiftvarsler eller –filskiftassistent, og har heller ikke skiltgjenkjenner som standard. 
Startpris er på 521.000 kroner. 

Konkurrentene i klassen er for eksempel Volvo XC60, BMW X3, Mercedes GLK, Audi Q5 og Range Rover Evoque. 
Volvo selger i øyeblikket best, med Lexus på annenplass. 

Se tabell for alternativer og konkurrenter enderst i artikkelen. 

Stor oversikt med alle biltester finner du her. 

Bygger på Toyota 

Bilen bygger delvis på Toyota RAV4, men er selvsagt forfinet til det ugjenkjennelige. 
Drivlinjen er en 2,5-liters bensinmotor på 155 hestekrefter og to elektromotorer – en foran på 142 hk og en under baksetet på 68 hk. 

Samlet yter pakken 197 hestekrefter. 
Det holder til en 0-100-aks på 9,2 sekunder. 

Toyota og Lexus satser foreløpig ikke så mye på ladbare hybrider, og vi tror salgsmålet på 750 biler i 2015 for denne modellen kunne blitt mye høyere dersom denne også kunne lades og kjøres litt mer enn et par hundre meter elektrisk. 
Vi klarte i hvert fall ikke å kjøre lenger enn dette på gjentattet forsøk før motoren fyret opp, men Lexus opplyser at bilen kan kjøre inntil 3 kilometer elektrisk. 

– Som ladbar hybrid kunne den vært mye mer miljøvennlig, sier teknisk konsulent i NAF, Audun Bergerud. 

Uansett blir NX trolig Lexus' mest solgte modell i Norge dersom salgsmålene nås. 
I fjor solgte importøren 792 biler totalt. 

Kunden i sentrum 

VGs bilekspert Dag Edvardsen trekker frem Lexus' evne til å sette kunden i sentrum som noe eget «lexusk», som skiller den fra for eksempel BMW og Mercedes. 

– 
De har bevist at de klarer å sette kunden i sentrum. 
To ganger på rad har merket toppet Norges største eiertilfredshetsundersøkelse, Auto Index. 

Før hentet Lexus bilen hjemme hos deg når den skulle på service. 
Nå må du kjøre selv. 
Men litt «ekstraservice» er det uansett i den nye NX-modellen: 
Ekstra sminkespeil i senterkonsollen, og i armlenet mellom setene er det plassert en induksjonslader til mobilen. 
Flaten lader altså mobilen trådløst. 

Biladministrasjonsselskapet Autolease som beregner vedlikeholdskostnader og verditap i VGs biltester mener man bør styre unna laveste utstyrsnivå. 
Best bruktverdi er det for F-sport. 
Anbefaler sterkt utstyrspakker som inneholder navigasjon, adaptiv cruisekontroll og automatisk nødbrems (9800 kr.). 

Syltynne A-stolper og god sikt! 
Dårligere bakover. 
Et hav av skinn, suveren sittestilling, kompakt (nesten trang) og praktisk cockpit, flott plassering av instrumentering. 
Styreflaten som opereres med pekefinger er middels bra. 
Noe støy. 

N står for Nimble (X for crossover): betyr kvikk og smidig. 
Oppleves ikke spes sportslig. 
God avfjæring, litt stiv, behagelig. 
Styring fast, fin. 
Lettkjørt. 
Litt mas fra trinnløs gir. 

God benplass i baksetet. 
Noe lite bagasjeromfin, fin innlastingshøyde uten terskel. 
Nedfeeling av bakseter gir tilnærmet flatt gulv. 
Kan fås med elektrisk justering. 
Mini-reservehjul. 

Bensinhybrid, har sin utslippsfordel spesielt ved bykjøring. 
Snittforbruk oppgitt til 0,53 l/mil, som er bra. 
Vi kjørte på 0,61 på langkjøring (landevei/motorvei). 

Fem av fem stjerner i EuroNCAP. 
Mangler noe mot de aller beste når det gjelder fotgjengerbeskyttelse. 
Automatisk nødbrems tilgjengelig. 

Som snitt i bruktmarkedet etter 4 år/60.000 km. 
Med riktig motor/utstyr scorer modellen en femmer – ift klasse. 
Driftskostnad ca 6400 kroner pr år, dyrere enn snitt. 
Nr. 1 av 24 i eierundersøkelsen AutoIndex. 

Den ser i hvert fall ikke ut til å ha noen spesiell prisfordel mot tyskerne. 

Oser av kraft i fronten, likevel nett. 
Utstående baklykter som Toyota RAV4, ikke heldig. 

Artikkelen er oppdatert siden den sto på trykk i VG papiravis og ble publisert på VG+ den 17. mars 2015. 
