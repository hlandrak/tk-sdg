Plantasjen Sander:- Fy, så ille! 

Den første reaksjonen fra testpanelet kom ved allerede da vi pakket det opp: 

- Fy, så ille! 

En sammenklemt masse av stålspiler og noe som absolutt ikke lignet på barnåler lå klemt sammen i esken. 

Og så fargen, da: 
Så kunstig og kulørt at man skulle tro treet først og fremst er laget for å selge plantasjens ekte juletrær. 

Under monteringen ble det slått en god del vitser om hvor viktig det er å involvere familien i felles, krevende aktiviteter. 

Men strengt tatt så var det ikke treet, men den innebygde belysningen som skapte hodebry. 
Ledningene var vriene å få fra hverandre, og det tok litt tid før alt var på plass. 

Treet minner mer om en paraply enn et tre når det er er oppslått, og det ser definitivt ikke spesielt pent ut. 
Det er også testens minste tre med sine 180 centimeter. 

Testpanelet var ikke villig til å gi mer enn en toer her. 
Hos folkejuryen vanket det en rekke 1-ere, samt en toer og en enslig firer. 
Resultat: 
En gjennomsnittskarakter på 1,6. 
