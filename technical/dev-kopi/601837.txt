For de spesielt interesserte
Hipstere har en tendens til å irritere noen, eller være den perfekte match for andre. 
Animal Collective har litt av den samme kvaliteten. 
De er elsket at fans, mens andre bare rister på hodet uten å forstå hypen. 
«Painting With» kommer nok ikke til å bidra til å få flere med på hipsterbølgen, men er med på å videreføre Animal Collective sin abstrakte og særegne sound.Musikken deres kan beskrives som en blanding av ambient, støyrock, psykedelia og indiepop. 
Lydbildet er for det meste bygd på repetitivt, detaljert synthesizer-akkompagnement og avanserte, flerstemte vokalharmonier. 
Dette er første gangen bandet har startet låtskrivingsprosessen i studio — samme studio hvor deres klare inspirasjonskilde The Beach Boys spilte inn sitt album «Pet Sound». 
Resultatet er som vanlig lekent og utforskende, men på den andre siden mangler låtene personlighet. 
Det er lite som fanger lytteren - eller kanskje det er for mye som sloss om oppmerksomhet. 
Uansett vil «Painting With» stå blant en av de mange Animal Collective-albumene uten at den skiller seg spesielt ut. 
