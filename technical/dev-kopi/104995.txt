Stine Hole Ulla - «Traces»
Denne smektende saken hører hjemme rett før pause i en hvilken som helst musikal. 
Ja, sånn som folk på kontinentet ofte stemmer vilt på. 
Ulla synger strålende og holder tonen obligatorisk fantastisk på slutten. 
Helheten minner mest av alt om noe som ble rotet bort under innspillingen av en valgfri Walt Disney-tegnefilm, og i stedet ble erstattet med en nesten lik låt. 
Siden slike likevel lages på et senromantisk samlebånd. 
Refrenget har til og med avslutningslinjen «your love». 
