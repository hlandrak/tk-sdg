Anmeldelse:Man the Machetes 

Velgjort, heftig og lovende. 

ALBUM: 
Guttene i Man the Machetes er sikkert møkk lei av å bli sammenlignet med Kvelertak. 

Men om man skal plante flagget i referansejorda, så er det ikke til å komme unna at trøndergjengen er på samme side hva fascinasjonen for bredbeinte og klassiske rockeriff, drivende gitarmelodier og punka brekk angår. 

Plata er produsert av Eric Ratz som blant annet har jobbet med canadiske Billy Talent. 
Bandet låter tett, fett og fokusert. 

Låtmaterialet er flott arrangert og utførelsen fabelaktig, men mister noen originalitetspoeng ved at de rett og slett av de går storebrødrene for hardt i næringen. 

Det er dog mange ting her som tyder på at de kan når de vil. 
Når gjengen våger å tråkke utenfor stien og skifte gir, som i den monstrøse midtempolåten, «Tung luft», viser Man the Machetes takter det er verdt å forske mer i. 
«Ørkenmarsj» demonstrerer med hell at bandet også har stonerblod i årene. 
Låta gynger som Orange Goblin på en god dag, og det er absolutt et kompliment. 

Foreløpig sorterer vi under velgjort, heftig og lovende. 
