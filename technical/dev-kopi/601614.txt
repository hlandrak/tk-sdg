Sommerstemning
Enda en gammel rapper uttrykker sin storhet på rim. 
Denne gangen er det nok med en mer ironisk undertone, for Oral Bee er ikke akkurat kjent for å ta seg selv så høytidelig. 
Dette er også noe av grunnen til at den breikjefta rapperen har fått mye pes og hard medfart fra utøvere og kritikerne. 
Det er 14 år siden Oral kom med første album med tema-tittelen «Putter det ned». 
Anders «Pimp» 
Smestad alias Oral 
Bee er blant de første rapperne i Norge som omfavnet den amerikanske vestkyststilen, noe som også gjennomsyrer denne utgivelsen. 
Nå har han også med Pimp Lotion og Big Ice. 

Oral 
Bee er seg selv lik og tekstene er fortsatt fulle av ironi og banale, men vittige utsagn. 
Kompet oser av sommer med svevende og flere fengende melodier med enkle beats under. 
Vi får til og med en dose frisk funk i «B-Day» og reggae i «Sommer Baby». 
Tanken er nok å skape sommer-hits, noe de tross alt lykkes med. 

«Putter Det Ned 4Ever» med sine 19 spor er nok et av hans sterkeste album, men det holder ikke mål for å nå toppsjiktet i et hip hop-miljø som hele tiden strekker grenser for sjangeren. 
Dette burde Oral også gjøre — slik han gjorde i starten da ingen andre turte å gå west coast-style. 
