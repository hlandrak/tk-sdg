Anmeldelse:Reven og Grisungen er fortsatt morsomme, etter 20 år 

Bøker som overrasker, som vi ler av og blir glad i. 

«Bøker er kjedelig. 
Vi finner på noe annet», sier Reven til Grisungen i den tolvte boka om vennene, «Vaffelfisken». 
Duoens lesestund er endt i bitter krangel og Grisungen er sur. 
De beslutter å dra på fisketur i stedet. 
Planen er å fange en Vaffelfisk som, ifølge boka de har lest, er V.G.M.S - veldig god med syltetøy. 

Makkerne rasker sammen fiskeutstyr av tvilsom kvalitet, tenker at spagetti er bra agn, praktisk talt det samme som mark, og legger i vei. 

Samtalen mellom dem på livets landevei, eller langs bekken, er som før av det filosofiske slaget, og da veien smalner til en «musesti», går dialogen slik: 

« 
—Det var da fælt så lang denne bekken var, da, stønnet Reven. 
—Kanskje den bare går rundt og rundt, sa Grisungen. 
—Hvordan da, mener du? spurte Reven. 
—At den renner rundt jorda, sa Grisungen.—Jorda er jo rund. 
Tenk om bekken bare fortsetter? 
Da kommer vi snart tilbake igjen hit. 
—Neida, sa Reven. 
—Men TENK OM, sa Grisungen.» 

Umake makkere 

Forfatter Rørvik, kjent for barnebokseriene om «Bukkene Bruse» og mesterdetektiven «Purriot», har igjen skrevet en historie med narrativt driv, et språk uten overflødigheter, og med masse spas og moro. 
De to vennene er elskelige som før, og alltid i gang med noe. 
Ingen slappfisker der. 
De er umake makkere: 
Grisungen er forsiktig og sta, mens Reven er av det selvsikre, skrønete slaget. 

Utfordrer 

gigantiske 

katastrofale 

«og styrtet i vannet som en kraftig regnbyge 

Utfordrer 

Rørvik tør strekke språket, og det er en god ting: 
Barn tåler eksponering for et språk de ikke fullt ut behersker. 
Nyanser trigger den språklige lydhørheten deres og øker ordforrådet på sikt. 

Også tulleord, ord med dobbel betydning, og bruk av gammeldagse ord kjennetegner serien, som befolkes med suppegjøker, spøkefugler, pipestilker, slukhalser, fjompenisser. 
I årets bok treffer radarparet dåsemikler - en litt skummelt utseende gjeng med en enorm fordel: 
De har en båt (les: pappeske). 

Mestertegner 

Mestertegner 

Streken er umiskjennelig, rufsete og vittig, og sanselig — vær, vind og lyd synes på karakterene. 
Det festlige uttrykket har gjort Dybvig til en populær barnebokillustratør. 

Han har illustrert noen av de største, norske barneboksuksessene de senere årene, som Marit Nicolaysens bøker om «Svein og rotta», Ingvar Ambjørnsens «Samson og Roberto», og Jo Nesbøs fortellinger om «Doktor Proktor». 
Rundt tjue barnebøker er det blitt, samt mange priser for god bokkunst. 

Engasjerer 

Engasjerer 

Også blant de små heves kritiske røster. 
Forfatter Rørvik har sagt at han tidvis møter barn som mener tegneren ikke er «så god på tegne innenfor strekene». 
Dybvigs illustrasjoner engasjerer, i alle leire. 

Gøyale påhitt verbalt og visuelt preger serien om Reven og Grisungen. 
Også «Vaffelfisken» er god historiefortelling inspirert av eventyr, med morsomme dyr gitt menneskelige attributter og svakheter. 
Dette er bøker som overrasker, som vi ler av og blir glad i. 
Kort sagt: 
Kvalitetsmoro for småtroll. 
