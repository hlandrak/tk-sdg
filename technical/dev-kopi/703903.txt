Heltene som gjorde barndommen levelig
Da fribrytingen nådde norske tv-skjermer, var den blitt et sirkus. 
John Darnielle minnes årene før. 

Husker du dine barndomshelter? 
John Darnielle husker sine. 

"Beat the champ" er den 15. platen han har laget som Mountain Goats, med årene utvidet fra et soloprosjekt til en trio. 
Den handler om fribryting. 

Darnielle er født i 1967. 
På 70-tallet fulgte han sine helter i lyset fra tv-skjermen, før sporten endret seg til et dollarflommende mediesirkus med Hulk Hogan i spissen. 

Darnielle synger om folk som Bull Ramos, Bruiser Brody og Chavo Guerrero. 
Og om stefaren han fryktet, men kunne se fribryting sammen med. 
Fine fortellinger, men mer anonyme melodier. 

Beste spor: 
"Southwestern territory", "The legend of Chavo Guerrero", "Heel turn 2", "Hair match". 
