Plateanmeldelse:Vassendgutane – «Skru opp!!» 

Nei, ned!! 

(Vassendgutane/Bare Bra Musikk) 

Jøss, det er blitt ni album – en «beste»-samling og et julealbum inkludert? 
Jaggu. 

Ikke så mye progresjon å snakke om mellom 2000 og 2015. 
Cowboyhattene i skinn er de samme, sorte. 
Og den stive, men gladlynte country- og folkemusikkinfluerte dansebandmusikken er seg selv nøyaktig lik. 
Arketypelåter er ikke bare en fordel, men en forutsetning for at musikk som dette skal treffe bredest mulig. 

Så, tekstene da? 
De har tross alt alltid vært fortrinnet til bandet som i sin tid sang om hun som «fikk igjen på skatti» og nå hadde «silikon i tatti». 

Joda, det står til liv, selv om et er skuffende at de får seg til å rime «nokki i koppen» med «bra for sjela og godt for kroppen». 
Slapt. 

Bedre da, med «Berre ei øl», en bittersøt, eh, hverdagsbetraktning som både by og land kan kjenne seg igjen i. 

For ikke å snakke om årets mest poetiske tittel så langt: 
«Milf og pils». 
Om hvordan «kvinnfolka», når ’em bikker førr, skal «realisere seg selv». 
Gjerne på puben med den unge nabogutten under armen. 

Kjønnskampen lever på Ørsta. 

BESTE LÅT: 
«Milf og pils» 
