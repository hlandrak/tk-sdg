Anmeldelse:A big hand for Big Hand! 

Vital 50-årsfeiring med ti nye låter. 

ALBUM: 
Det er vanskelig å tenke seg norsk country uten Ottar «Big Hand» Johansen (66) - fra Country Snakes og Country Team på 70-tallet, via noe mer rocka Claudia / Big Hand / Casino på 80-tallet og tv-programmene «Landhandelen» og «Hillbilly Highway» til soloartisten Big Hand. 

Nestor 
Han er mannen med den forsonlige stemmen. 

Og - han er en nestor. 
I 50 år han spredd det glade countrybudskap - og bidratt sterkt til at nordmenn har fått et forhold til countrymusikk. 

Det er noe med å ta musikken hjem. 

Han har også hatt noen år innimellom hvor han ikke har vært så synlig og kanskje til og med er blitt sett på som litt traust, uten evne til å fornye seg. 

Men glem det, for her er en Big Hand som er like vital som i gamle dager - og med alle de gjesteartistene han kunne ønske seg. 

Ti nye låter «50 Years On The Road» er første album siden den norskspråklige barneplata «Drømmeland» (2006) og den første engelskspråklige siden «Passion & Trust» (1994). 

Og sjøl om det kanskje kan høres sånn ut, er «50 Years On The Road» slett ikke ei samleplate, men ti nye låter skrevet av Big Hand sammen med Casino Steel, Big Hands medprodusent Bjørn Nilsen (Nilsen's Southern Harmony), Claudia Scott og Tore Johansen, som alle bidrar som musikere. 
Det gjør også co-produsent Knut Hem (dobro/trommer/piano), som dessuten har mikset. 

Billy T. Band, to ganger Spellemann-vinnere i blueskategorien, må dessuten nevnes spesielt. 

Deres morsomme «Honky Tonks We've Known», en vennskapelig «vokalduell» mellom norskamerikanaren Bill Troiani og Big Hand, er en herlig feiring av et liv på veien («we didn'talways get paid / but you know, we sometimes got.... 
». 

Willie og Waylon Andre høydepunkter er fikst produserte «The Outlaws», en hyllest til forbilder som Willie og Waylon med Casino Steel og amerikaneren Joe Sun som gjester, og den selvbiografiske countryockeren «Follow My Dream» med Claudia Scott. 

På «Gods Own Sailor» bidrar Sugarfoot, med Motorpsychos Bent Sæther på bass og fint pedal steel-arbeid fra Roar Øien, mens Too Far Gone synger på «Son Of The Mountain». 

«It Took You Away» 

God miks Altså: «50 Years On The Road» er en god miks av tradisjonell country, honky tonk, countryrock og americana. 

A big hand for Big Hand! 
