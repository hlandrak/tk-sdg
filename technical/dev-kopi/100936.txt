Digital retroradio
Designet er kanskje fra 50-tallet, men teknikken er høyst moderne med FM-radio kombinert med digitalradio. 

Pluss: 
Forseggjort kvalitet og mulighet for batteridrift, gjør Roberts radio til et godt valg for dem som flytter mye på radioen. 

Minus: 
Slank lyd og fraværet av strømming fra mobilen legger en demper på entusiasmen vår. 

Den er ikke billig, men vi tok Roberts-radioen i test fordi den er unik og har et uvanlig tiltalende design, for dem som setter pris på en digitalradio som skiller seg ut. 
For det gjør den. 
Roberts har laget radioer siden de så ut som Sovereign-modellen vi tester her, og bare i liten grad forandret designet. 
Men innvendig har de fulgt med i tiden, og denne utgaven har både FM- og DAB+-radio, så kan man velge selv. 

Den mangler nettverksavspilling og Bluetooth-strømming, men det er mulig å koble mobilen til radioens linjeinngang på toppen. 
Bakplaten kan svinges ut, og avslører plass for batterier, så om man ønsker kan den fungere som reiseradio. 
Batterier følger ikke med, heller ikke ladbare batterier, som også kan brukes. 
