Melodi 9: Suite 16 – «Anna-Lee»
Det hadde jo vært gøy om denne glade kvintetten representerte Norge i mai. 
De har iallfall trailerlass av keitete ungguttesjarm, men viktigere; de har en låt som trigger godfølelsen hos både ung og gammel. 
Og refrenget da… 
Når du tror det er ferdig, så telles det opp og et nytt idiotisk fengende refreng dukker opp. 
One Direction ble brukt som sammenligning her. 
Vel, de var også temmelig ordinære da de sang hver for seg, men eksplosive sammen, i starten. 
Dét gjelder for Suite 16 også. 
Men det ble jo noe stort av One Direction… 
