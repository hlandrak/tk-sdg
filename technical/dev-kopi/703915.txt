Livet slår sprekker for Gibbard
Han ble skilt fra kona, og gitaristen sluttet. 
Ikke rart Ben Gibbard er litt trist. 

Kintsugi er en japansk tradisjon der ødelagt keramikk repareres ved å framheve sprekkene. 
Det er ikke noen dårlig tittel på en oppbruddsplate. 

Death Cab For Cutie startet som et soloprosjekt for Ben Gibbard i 1997 og er i dag en trio etter at gitarist Chris Walla nå har hoppet av. 
Han ble med i studio, men droppet for første gang produksjonen. 
Den har Rich Costey (Sigur Rós, Muse) overtatt, med litt for store fakter. 

Gibbard åpner med "No room in frame", en sang det er lett å koble til bruddet med Zooey Deschanel. 
Siden går det slag i slag. 

Beste spor: 
"No room in frame", "Black sun", "Everything's a ceiling". 
