Surgeon Simulator 2013
Advarsel: 
Denne anmeldelsen inneholder video og bilder av lite seriøse kirurgiske inngrep. 

Nettspillene QWOP, GIRP, og CLOP, har alle i tur og orden blitt spredd i høy hastighet på nettforum og i sosiale medier. 
Navnene indikerer at du kun kan bruke fire knapper til å styre spillene, enten det er å løpe hundre meter, klarte en fjellvegg, eller å få en enhjørning opp i gallopp. 

Selve spillene ble populære for sin beryktede vanskelighetsgrad, hele poenget var at det skulle være usedvanlig vanskelig, og dermed ble det også underholdende å se hvem som gjør det dårlig, ramler hardest eller faller lengst. 

Etter å ha fått mye oppmerksomhet for sitt bidrag til en «Game Jam», en spillutviklingskonkurranse som går over 48 timer, bestemte gjengen i Bossa Studios seg for å lage et faktisk spill av prototypen. 

I Surgeon Simulator 2013 beveger du en kirugs hånd ved å bevege datamusa, mens de fem fingerene styres av fem knapper på tastatur. 
Etter 30 sekunder forstår alle spillere hvordan dette fungerer, men så kommer oppgaven: 
Du skal utføre en hjertetransplantasjon. 

Hysterisk vanskelig 

At det er underholdene å miste pasient etter pasient, å utføre kompliserte inngrep på en så dårlig måte, høres kanskje rart ut – men spillet er langt fra virkeligheten. 
Vanskelighetsgraden, de utfordrene kontrollene, og den tegneserieaktige grafikken, er kjernen i Surgeon Simulator 2013. 

Og, bare så det er klart, hvor godt du utfører de forskjellige operasjonen er ikke viktig. 
Etter å ha fjernet ribbein, tatt ut lungene, lever og hjertet, på det første brettet hvor et hjerte skal byttes ut, er det bare å kaste inn det nye organet og stappe det andre på plass, før du får beskjed om at pasienten er reddet. 

Det er morsomt å prøve et par ganger, men vansklighetsgraden er så høy at de færreste vil spille dette mer enn 30 minutter totalt. 
De umulige kontrollerne hindrer både engasjement og følelsen av å overvinne en umulig hindring, det er ikke godt spilldesign. 

Surgeon Simulator 2013 er et konseptspill som er mer underholdende å se på, enn å spille selv. 

Tilgjengelig via nettbutikken til Steam og koster omkring 80 norske kroner. 
Spillet er ikke fått en offisiell aldergrense fra PEGI, det europeiske systemet for aldersvurdering av dataspill. 
