Plateanmeldelse:Godspeed You! 
Black Emperor – «Asunder, Sweet And Other Distress» 

Gud, bedre. 

Godspeed You! 
Black Emperor 

«Asunder, Sweet And Other Distress» 

Enkeltalbum, hæ? 
Anarkosyndikalistene fra Quebec kneler for kapitalismen! 
Tar opp kampen med Taylor Swift nå, liksom. 
Platebransjens lydige lakeier. 

Innledende «Peasantry, or ’Light! 
Inside Of Light’» (de titlene deres, du!), er faktisk Godspeed You! 
Black Emperor fra en slags smørside. 

Den er, som så mange av «verkene» deres, en marsj. 
Men bittersøtt stolt, snarere enn en dommedagsgang over dødsmarkene. 

GY! 
BE har alltid vært belemret med en tynn stripe håp og motstandsvilje. 
Denne føles som en «feiring» av noe slag, og klangverdenen – spesielt fiolinmelodien – kan minne om Popol Vuh (tyskerne, ikke Jahn Teigen). 

«Lamb’s Breath» byr på mer gjenkjennelig golde lydlandskaper. 
«Asunder, Sweet» er angstambient, et kabinett av strykere og støy. 

14 minutter lange «Piss Crowns Are Trebled» kverner deg opp og spytter deg ut, med svarte regnskyll av gitarer og velkomponerte brottsjøer av pur lyd. 

De finner ikke opp sitt eget krutt på nytt. 
Men jeg elsker dette her, hardt. 

BESTE LÅT: 
«Peasantry, or ’Light! 
Inside Of Light’» 
