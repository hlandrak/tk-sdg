Savner du Johnny Cash, finnes fortsatt Tom Russell
Den første sangen Tom Russell lærte, var en togsang. 
Han er fortsatt innom temaet. 

Tom Russell: 
«October in the Railroad Earth» (Proper/Border) 

Få kan fortelle en historie som Tom Russell enten det dreier seg om hanekamp i Mexico, St. Olavs gate i Oslo eller ville vesten. 

Han er bosatt i EL Paso og har forfedre i Norge og Irland. 
Han maler og skriver bøker. 

Med årene synger han mer og mer likt Johnny Cash, og det er som det skal være for en som avslutter med «Wreck of the old ’97». 
Det var den første sangen han lærte som gutt, ved å lytte til debutalbumet til Cash. 

Det handler fortsatt om tog når han selv åpner sitt 29. album med «October in the Railroad Earth». 
Han fortsetter med flotte «Small engine repair» og mimrer vakkert i «T-Bone steak and Spanish wine». 

Han synger om krigsveteraner, om banditter på rømmen og minnes Merle Haggard. 

I 2007 harselerte Russell over fremmedfrykten i USA med «Who’s gonna build your wall?». 
Han så neppe for seg 2019, men kanskje han fikk et glimt av framtiden likevel: 

There's one thing that I most fear 

It's a white man in a golf shirt. 

Beste spor: 
«Small engine repair», «T-Bone steak and Spanish wine», «Red Oak Texas». 
