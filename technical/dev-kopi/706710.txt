Kanskje du har hørt dem synge på torgtrappene.Nå er de her med musikken de elsker. 

Bjerkreim er Jærens svar på Appalachene. 

Synnøve Grøtteland Helland & Kari Grøtteland van Pelt: 
«Med sang og gitar i fjellheimen» 

Synnøve og Kari Grøtteland vokste opp på fjellgarden Grøtteland i Bjerkreim. 
De ble med i Ten-senteret i Stavanger og sang på utesteder og på torgtrappene; hvor som helst der de kunne nå ut med budskapet. 

Musikken fulgte dem videre, og nå tar de for seg sanger de gjennom årene har lært å elske, fra «Jesus er hans navn» til «Blowin’ in the wind». 
Det handler om tro, men også om menneskeverd. 

Americana har dype røtter i Appalachene, og jæricanaen kan nå se til Bjerkreim. 
Det engelske og svenske burde vært oversatt for helhetens skyld, men det handler om sanger de har et nært forhold til. 
Dessuten treffer de bra med Joan Baez-følelsen i «Try a litte kindness». 

Du trenger ikke å ha noe sterkt forhold til budskapet for å sette pris på det utilgjort ekte i framføringen til søstrene. 
Musikerne Gunnar Tønnesen, Trond Gudmestad, Kjell Gudmestad og Torstein Obrestad vet også hva dype røtter er. 

Beste spor: 
«Try a little kindness», «Der roser aldri dør». 
