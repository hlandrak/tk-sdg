Vi ses neste sommer, deLillos
Ja, det er virkelig 25 år siden «det viktige sjette albumet». 

KONSERT: 
Det er blitt en «greie», dette å spille et helt album kronologisk. 
I år er det deLillos' tur, 25 år etter at albumet som reddet dem fra å måtte ta streite jobber kom ut. 

Ferdig i studio 

I Dagbladet i dag fortalte bandet hvor viktig albumet «Neste sommer» var for dem da det kom. 
Det var mer rocka og mer energisk enn vi hadde hørt Oslo-bandet før. 

De var egentlig ferdig i studio da tittellåten ble spilt inn. 
Det skulle vise seg å være et lurt grep. 
Det er vel unødvendig å minne om at det ble en stor suksess. 
Det ga oss tross alt både «Kokken Tor» og tittellåten, to av de mest ihjelspilte låtene til Oslo-bandet. 
Og det ga bandet og produsent: 
Kyrre Fritzner en Spellemannpris - og et salg på over 85 000 eksemplarer. 

Glemte minner? 

Men hvor mye husker vi av «Neste sommer» hvis vi ser bort fra tittelåten? 
Er det stort sett «Glemte minner», som de synger på dette albumet? 
Det er jo slett ikke deres beste, og det blir ganske tydelig underveis. 

Etter at to av tre «kanoner» er fyrt av i en flott tretrinnsrakett, «Langfredag i Aarhus», «Kokken Tor» og «Glemte minner», er det akkurat som om lufta går litt ut av hele gjengen - de tre Lars-ene Lillo-Stenberg, Beckstrøm og Lundevall og Øystein Paasche, forsterket med Ola Geir Raftevold på diverse instrumenter. 

Kvartett 

«Neste sommer» var debuten som kvartett, med Lundevall som ny gitarist - i tide til å sette et tydelig preg på et mer elektrisk sound fra Oslo-bandet. 
.Han fikk briljere i kveld også, ikke minst i et langt oppspill til «Kokken Tor». 

«Fornøyd» er den første av tre låter signert - og sunget - av Lars Beckstrøm på «Neste sommer». 
Han er blitt en bedre låtskriver med åra - etablert med eget band når han har deLillos-fri. 
Hans «Søster» er derimot en fin nest siste låt før del to av «Langfredag i Aarhus». 
avslutter det 25 år gamle albumet. 

Ungt publikum 

Mange av publikummerne var ikke en gang født da albumet kom ut, og det er ikke fritt for at særlig denne nye generasjonen ventet på én spesiell låt. 
Man kan rett og slett ikke overvurdere betydningen en av tidenes norske sommerlåter har hatt for deLillos. 

Tveegget sverd 

Avspilling av hele album kan være et tveegget sverd, og det kan utvilsomt føles som en tvangstrøye. 
Svært få utgivelser er gode tvers igjennom, og det gjelder også «Neste sommer» 
- Spellemannprisen til tross. 
Kan du navnene på noen av de andre låtene? 

Kanskje ikke, men det er glemt når «Neste sommer» kommer mot slutten av det timelange settet. 
deLillos er blitt et bedre band med åra, Lars Lillo-Stenberg synger til og med bedre, ihvertfall i starten. 
Litt teknisk surr underveis får vi bare tilgi, for dette er løs snipp. 

Og som Lars Lillo-Stenberg sier: 
Vi ses neste sommer! 
