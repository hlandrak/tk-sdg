Klassereise
Kanye West synger om veien til toppen på sin nyeste låt, "No More Parties In L.A.". 
Hør låta her. 

En Kanye-låt med Madlib-produksjon og Kendrick Lamar?! 
Endelig vil nok mange si. 
"No More Parties In L.A." er en old-school hip hop låt med mye sjarm og et av de lengre Kanye-versene vi har hørt på en stund. 
Beaten ble unnfanget parallelt med My Dark Twisted Fantasy og sampler blant annet Scarface og Junie Morrison. 
Det er en klassisk Madlib-beat som er sjelfull og enkel med det som høres ut som en sitar i bakgrunnen. 
Enkelheten gjør at Kanye og Lamar får mye plass til å skinne. 

"I know some fans who thought I wouldn’t rap like this again" 

"No More Parties In L.A." minner om Kanye fra gamle dager og det høres unektelig bra ut. 
I låta forteller han historien om hvordan han har kommet dit han er i dag og det er en fascinerende reise. 
Fra jenter som ga han rødt kort når han prøvde seg, og at han brukte de få pengene han tjente på Louis Vitton-sekker. 
Låten er den ultimate historien om klassereisen fra å være ukjent til å bli kjent. 

Kanye forteller også om hvordan han slet med å være uinspirert etter at Lauryn Hill sluttet å lage musikk. 
Han tar også et oppgjør med kvinner som bruker en manns rikdom og kjendisstatus til å få barn og deretter motta barnebidrag. 
Dette har alltid vært et hyppig fenomen i rapverden. 
Artister som Nas, 50 Cent, DMX og Ludacris er eksempler på dette. 
Kanye peker på dette som et problem for fremtidige generasjoner ved at farsfiguren får manglende kontakt med barnet sitt. 

På forrige platen Yeezus, rappet Kanye på futuriske beats at han var gud. 
Nå reflekterer han over å ha blitt 38 år gammel og forskjellen kunne ikke vært større. 
La oss håpe Kanye fortsetter i samme tempo. 

I videoen under kan du se Kanye fortelle litt om samarbeidet med Madlib, fra 22 minutter ut i videoen. 
Videoen er bonusmaterialet til dokumentaren "Our Vinyl Weighs a Ton" om det legendariske labelet, Stone Throw Records. 
