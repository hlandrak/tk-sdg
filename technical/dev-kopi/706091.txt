Fornyet tillit fra Bohinen
AaFK stiller med de samme elleve mot Florø som slo Levanger forrige helg. 

Jørgen Hatlehol og Aron Thrandarson får fortsette i startelleveren etter en relativ positiv kamp mot Levanger sist (seier 2-1). 
Thrandarson scoret sågar vinnermålet. 

Det betyr at Bjørn Helge Riise og Robert Sandnes, som er skadefrie, må begynne på benken i dag. 
Daniel Gretarsson, som sliter med en vond lyske, er ikke i kamptroppen. 

Hardtkjempende Florø 

Etter at Florø solgte fjorårets toppscorer til Bodø/Glimt før denne sesongen, er det ikke så mange profiler igjen på laget fra Norges vestligste by. 
Tvillingene Peter og Stefan Aase er det kanskje noen som drar kjensel på. 
Begge var store talenter i ungdommen, men den store utviklingen har muligens uteblitt. 

Florø er kjent for å arbeide hardt og bet godt fra seg i debutsesongen i 1.-divisjon i fjor, da de endte på en respektabel åttende plass. 

Også i år har Florø begynt godt. 
Etter et sterkt bortepoeng mot Mjøndalen i serieåpningen (1-1), vant Florø 1-0 hjemme over Kongsvinger forrige helg. 
Det betyr at vestlendingene er likt med AaFK med fire poeng før dagens møte. 

AaFK må nok likevel finne seg i å være store favoritter i dagens kamp. 
Slike oppgjør på hjemmebane bør vinnes om målet om direkte opprykk skal innfris. 
AaFK slo dessuten Florø greit 2-0 i en treningskamp for en drøy måned siden. 

Med seier i dag kan AaFK gå til topps i OBOS-ligaen hvis Sandnes Ulf avgir poeng. 

Lagene: 

AaFK (3-5-2): 
Andreas Lie - Kaj Ramsteijn, Sonni Ragnar Nattestad, Oddbjørn Lie - Adam Örn Arnarson, Erikson Spinola Lima, Fredrik Carlsen, Aron Thrandarson, Jørgen Hatlehol 
- Holmbert Aron Fridjonsson, Torbjørn Agdestein. 

Benken: 
Omenås, Solnørdal, Sandnes, Riise, Waagan, Meade og Fet. 

Florø (4-3-3): 
Nicklas Frenderup – Christer Husa, Andrè Frøyen Reksten, Simen Reksten Solheim, Vegard Heggenes Gjermundstad – Peter Aase, Halvor Solheim-Olsen, Stefan Aase – Lorent Callaku, Oliver Rotihaug, Alioune Ndour. 

Benken: 
Storevik, Corovic, Omerovic, Johanessen, Høydal, Kling, Aabrekk. 
