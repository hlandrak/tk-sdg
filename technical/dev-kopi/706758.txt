Blant årets beste så langt
PLATE: 
To stemmer som skapt for å synge sammen. 

Better Oblivion Community Center: 
«Better Oblivion Community Center» (Dead Oceans Playground) 

Etter å ligget ute til strømming en måned, tar nå samarbeidet til Phoebe Bridgers og Conor Oberst fysisk form. 
Takk for det, for dette er et album som fortjener en plass i hylla. 
Duoen kaller seg Better Oblivion Community Center, og prosjektet ble holdt hemmelig fram til utgivelsen. 

Oberst (39) fra Nebraska har vært produktiv i band, prosjekter og som soloartist siden han var 13, og for to år siden var han med på singlen «Would you rather» fra Phoebe Bridgers (24) sterke debutalbum «Stranger in the Alps». 

Stemmene står godt til hverandre; hans rufsete og henne rene i amerikansk folkrock der det akustiske og det elektriske avløser hverandre. 
Duoen har med seg folk som Nick Zinner (Yeah Yeah Yeahs) og Carla Azur (Jack White), og lydbildet er gjennomført flott. 

Singlen «Dylan Thomas» er sterk, og det er mye annet å ta av. 
Blant årets beste så langt. 

Beste spor: 
«Didn’t know what I was in for», «Dylan Thomas», «Service road», «Chesapeake», «Dominos». 
