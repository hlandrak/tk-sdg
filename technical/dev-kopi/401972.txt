Restaurantanmeldelse:Tilbehøret er best på Lucky Bird 

Maten er grei nok, men det er tilbehøret som gjør Lucky Bird til et flyvedyktig alternativ til Mathallen. 

– 
Her var det fullt. 
I Mathallen var det på langt nær så mange gjester, sier Bordvenninnen. 

Spisevennen, som har kommet før oss, sitter i baren og venter på bord. 

– 
De har masse godt øl og drinker, sier han. 

– 
Nå har vi et bord til dere, sier servitøren og viser oss innover i lokalet. 

Aftenpostens har tre faste matanmeldere som anmelder tre restauranter i uken. 
Alle anmeldelsene kan du lese på restaurantguiden.osloby.no hvor du også finner over 60 matguider til alt fra beste pizza og burgere til thailandske godbiter og søndagsåpne restauranter. 

Bordvenninnen og jeg bestiller hvitvin og øl. 
Husets vin er en Astica Chardonnay fra Argentina. 
Jeg tar en flaske Kona Big Wave, et lyst og friskt øl. 

Vi begynner med kyllingvinger og friterte kongereker før hovedrettene: spareribs, fritert kylling og kyllingsandwich. 
Ved siden av har vi bedt om maisstuing, grønne bønner, Hillbilly slaw og fries. 

Mat med futt 

Spisevennen har drukket opp sin halvliter Brooklyn IPA og ber om en flaske Brooklyn Brown Ale, som han mener kommer til å passe bra til spareribs. 

– 
De skal være veldig spicy, så da er det godt med mørkt øl, sier han. 

I mellomtiden har vi fått åtte kyllingvinger og seks friterte kongereker med chilisaus på bordet. 

– 
Vi kunne godt ha bedt om mer spicy kyllingvinger, mener Spisevennen etter at han har slikket fingrene rene for BBQ-saus. 
Kongerekene står stramme i en blikk-kopp, og er lette å dyppe i den lille koppen chilisaus ved siden. 

– 
Jeg håper det er mer futt i spareribsen, jeg ba om den sterkeste typen, sier han. 

Spareribsen er dekket av mørk, klebrig BBQ-saus med jalapeños. 
Bortsett fra et par tørre endestykker er dette en skikkelig porsjon. 

– Chilien merkes, sier Spisevennen. 

Godt og blandet 

Kyllingene viser seg å være en blandet fornøyelse: 
Det friterte låret og brystet er begge i tørreste laget, mens kyllingsandwichen, som kommer i et hamburgerbrød og med en spiss ranchdressing og honningsennep, er et saftig stykke. 
Her er det forskjell på råvarene. 

Burgerbrødet er mykt, med en knasende skorpe. 
Maisstuingen passer utmerket til spareribs, mens Hillbilly slaw-en og de grønne bønnene setter en spiss på rettene våre. 
Vi bruker fries til å dyppe i de ulike dippene vi har bestilt ved siden: blue cheese og Lucky Birds egen majones. 

Bordvenninnen har skiftet til et glass av husets rødvin, som er en Tempranillo/Malbec-blanding fra argentinske Astica, en druekombinasjon som passer godt til såpass sterkt krydret mat. 

Tid for grønt skifte 

– Disse er så gode at vi bør bestille en porsjon til, utbryter Spisevennen. 
– Fantastisk fin sprett i dem, og en touch hvitløk og smør gjør dem til en godbit i seg selv. 

Snart er skålen tom, og vi ber om en ny omgang. 

Høy stemning 

Vi har spist opp hovedrettene og de grønne bønnene, men har ennå plass til dessert, og en drink til Spisevennen. 
Man har skrudd opp musikken, så det begynner å bli vanskelig å føre en samtale ved bordet. 

Vi deler på Pecan pie og Key Lime pie mens Spisevennen tar en Lucky Bird moonshine, iste med Bourbon. 
Den syrlige limepaien er best av de to, pecanpaien blir i mektigste laget. 

Regningen kommer på nesten 2000 kroner for tre personer. 
Selv om vi har fått mye mat ligger prisnivået i overkant av hva vi hadde antatt. 

Men stedet er verd et besøk: 
Lucky Bird prøvde seg ved Majorstuen, men der måtte de gi opp og legge ned. 
Nå er originalen ved Mathallen byens kyllingspesialist. 
De eneste stedene vi har fått saftigere kylling, er Way Down South og Grønland Gym. 

Husk bare å bestille godt med tilbehør hvis dere er flere. 
Det vil dere ikke angre på. 
