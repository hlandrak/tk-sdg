Skaper fortsatt en god følelse
James kan ikke kalles et one-hit-wonder-band, men det er likevel én sang som skapte dem. 

"Sit down" var i 1989 deres første listeplassering, med en 77. plass i hjemlandet Storbritannia. 
To år etter ga en ny versjon av samme sang deres høyeste plassering, nummer 2. 
Og jammen fikk ikke remiksen av nyinnspillingen en 7. plass i 1998.De tilhørte perioden med britpop og madchester, og de har ikke forandret seg all verdens i dag. 
Tim Booth & co er likevel åpne for det meste, som synthpop i "Dear John" og spacerock i "Bitch". 

Dessuten er de fortsatt i stand til å lage sanger større enn livet, i dette tilfellet "Nothing but love". 
Dermed er det ikke så vanskelig å like dem, selv om en del av det har med nostalgi å gjøre. 

Beste spor: 
"Nothing but love", "Feet of clay", "Girl at the end of the world". 
