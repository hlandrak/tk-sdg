En trivelig time med Sir Paul
Energien er i behold hos 76-åringen. 

Paul McCartney: 
«Egypt station» (Universal) 

Stasjoner langs en linje. 
Det er tanken bak Paul McCartney nye soloalbum, fem år etter «New». 
Han skriver ikke lenger noe som kan måle seg med Beatles, Wings eller den tidlige solokarrieren, men han er en hyggelig fyr. 

Albumet er produsert av Greg Kurstin (Adele, Beck, Sia), med et unntak i Ryan Tedder-samarbeidet «Fuh You». 
Dette er en kåt kjærlighetssang og ikke et oppgjør med noen, som man kunne tro. 

76-åringen synger om kjærlighet som kommer og går, kanskje noen av stasjonene han tenker på. 
Testosterontunge «Come on to me» og «Fuh you» er greie nok, men han er bedre når sårbarheten avdekkes i sanger som «I don't know» og «Hand in hand». 

McCartney serverer oss rått og råde, og hva gjør «Back in Brazil» her? 
En fredelig planet er også noe han ønsker seg. 
En opprydning hadde gjort seg, men den aldrende beatelen er lett å like. 

Engasjementet er der, som i oppgjøret med Trump på «Despite repeated warnings»: 
How can we stop him? 
Grab the keys and lock him up! 

Beste spor: 
«I don't know», «Hand in hand». 
