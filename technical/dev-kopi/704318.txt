Slag under beltestedet
Dusty Springfield sang om en "son of a preacher man". 
Her har du en. 

John Wesley Myers, alias James Leg, er sønn av en pastor fra Texas. 
Oppvokst i Sørstatene på gospelmusikk, har han gitt seg den pønka bluesen i vold. 

Tenk deg Tom Waits på høyoktan. 
Han åpner som den halvgale fetteren til Rolling Stones i "Dirty south" og lyder enda sprøere i "Casa de Fuego" – før meksikanske trompeter og en vakker melodi faller inn og møter hvesingen til Leg og hans løsslupne orgel. 

Så ruller hele gospelkoret inn døra med piano og tamburin i "Up above my head". 
Leg møter dem med munnspill og energisk sang. 

Albumet ebber etter hvert ut med nattsøvnige "What more", der gospeldamene fortsatt holder koken. 

Beste spor: 
"Casa de fuego", "Up above my head", "October 3rd", "Disappearing", "What more". 
