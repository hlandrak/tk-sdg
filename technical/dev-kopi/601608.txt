Ingen nye høyder
Det haglet med lovord fra kritikerne da Lil Wayne gav ut albumet «The Carter III» i 2008. 
Etter en tur i fengsel og flere mikstapeutgivelser, har han aldri klart å gi ut noe samme nivå igjen. 
Nå slipper den amerikanske rapperen «Free Weezy Album» som et eksklusivt Tidal-album, sammen med nyheten om å være medeier i det norske selskapet. 
I søken etter spøkelse av 2008-Wayne, finner vi noen lysglimt som den fengende singelen «Glory» og vittige «I'm That Nigga». 
Sangen «I Feel Good», basert på James Brown sin kjente melodi kunne også vært en vinner om den ikke var så slitsom arrangert. 
Det er også smurt et så tykt lag med autotune på vokalsporene at det begynner å høres ut som en parodi på Cher. 

Resten av albumet består av mer eller mindre helt ok låter, med noen kleine spor som «Psycho». 
Blandingen av uoriginale beats og den suicidale teksten «And if you ever leave me 
I ain't leavin' nothin' but a note while I'm hangin' from the second floor», gjør dette til utgivelsens bunnpunkt. 

Lil Wayne har skjerpet seg, men han klarer dessverre ikke å overgå verken seg selv eller nå opp til toppeliten i amerikansk hip hop. 
