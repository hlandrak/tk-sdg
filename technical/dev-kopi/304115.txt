Anmeldelse:«Alt i et øyeblikk» har alt som skal til for å bli en sommerhit 

Kan bli en like stor suksess som «Et helt halvt år». 

Med sommeren kommer sommerlektyren, kjennetegnet ved lette romantiske fortellinger, påfallende ofte lagt til et sommerlig Italia - og helst med to parallelle historier. 
«Alt i et øyeblikk» er sånn sett skreddersydd for sjangeren. 

Floriana er turistguide i Oxford. 
Hun har nettopp fått beskjed om at hennes beste venn skal gifte seg. 
Hun blir knust av nyheten, og vandrer uforvarende ut i gata, rett på en lastebil. 

Como-sjøen 

Como-sjøen 

Etter hvert utvikler det seg ikke overraskemde en parallellhistorie, en roman i romanen, bakt inn med de plutselige og kunstige overgangene som kjennetegner sjangeren. 

Det er Esmes fortelling. 
Den bringer oss tilbake til 1950-tallets Italia, et romantisk gammelt hotell ved Cosmo-sjøen og en vakker italiensk prestestudent. 

James har ikke vært nådig med kvinnene i denne boka. 
Spesielt er det påfallende mange ukjærlige mødre her. 
Ikke overraskende kanskje, forfatteren har i flere intervjuer fortalt om sin egen oppvekst med en ukjærlig mor, som aldri la skjul på at hun elsket hunden høyere enn datteren. 
Personskildringene ellers er heller ikke akkurat nyanserte, og det går hardt utover både Sebs eks-kjæreste og Florianas dominerende storesøster. 

Behagelig 

Det driftige lille forlaget Bastion har spesialisert seg på denne sjangeren, og «Alt i ett» er spådd å bli en like stor suksess som deres bestselger «Et helt halvt år» av Jojo Moyes. 
Det blir den nok. 

Behagelig 
