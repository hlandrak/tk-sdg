Anmeldelse:Yoguttene - «$vai» 

De maskerte bergensrapperne albumdebuterer med sitt animerte trap-univers. 

ALBUM: 
Mens de lærde strides om Yoguttenes fantasifulle tolkning av amerikansk trap-rap, er det liten tvil om at den maskerte firerbanden har blitt et forfriskende pust på den norske «hiphop»-scenen. 
Med en utfyllende musikalsk katalog preget av samme inkonsekventhet som store deler av denne overproduserende subsjangeren, men også enestående bredde hva lydbilde angår - fra sukkersøt auto-tune til beinharde bangere. 

Bergensernes debutalbum «$vai» er på så måte ikke for hvem som helst, da det utvilsomt kreves en spesielt interessert lytter for å holde tritt med guttenes animerte univers og deres kjærlighet til. 
Likevel anbefales det å hoppe ned i kaninhullet av piker, fest, rus og trøffelpasta for å avdekke skivas mange godbiter, inkludert de 103 glimrende førstesekundene av «Flokk», TV-spill-soundtracket «Det føles som», «Sånn vi levar», «Vingeslag», «Fanta$tisk» og ikke minst den fine avslutningslåta «YGMG». 

Stadig mer originale siden sine første babysteg, og med det sedvanlige ferdighetsspriket man gjerne ser i norske rapcrews - selv om relevanseforskjellen hos YG først og fremst dreier seg om vers, ikke nødvendigvis gruppas medlemmer. 
