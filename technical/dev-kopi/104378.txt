Dette er den beste høyttaleren vi har hørt under 20.000 kroner.
Monitor Audio har alltid laget høyttalere som er lett å like, og som behandler alle typer musikk med like stor respekt. 

Enten du liker pop og rock, eller foretrekker jazz eller til og med også klassisk, så fikser høyttalerne jobben til toppkarakter. 
Til og med det vanskelige bassområdet engasjerer og smeller ganske så hardt til tross for ganske moderate fysiske mål. 
Vi foretrekker å ha bassporten åpen, som gir mer engasjement og driv i bassen, til tross for at den ikke blir helt lineær. 
Den lille forsterkningen av enkelte basstoner er ikke overdreven på noen måte. 
Foretrekker du derimot en mer nøytral bass, kan du plugge igjen en port i hver høyttaler med de medfølgende putene. 
Bassen blir da noe slankere, men desto mer "korrekt". 

Pris: 16.995 kr. 
