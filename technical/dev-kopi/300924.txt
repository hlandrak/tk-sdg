Anmeldelse:Er Haddy N'jie og Lisa Aisatos bildebok årets vakreste? 

Gir assosiasjoner til de store barnebokklassikerne. 

Det er for tidlig å kåre årets vakreste billedbok allerede nå. 
Men søstrene Haddy Njie og Lisa Aisato må ligge veldig godt an. 

Å bla seg gjennom denne nydelige boka, er som å vende tilbake til barndommens aller beste og sterkeste barnebokminner. 

For min del er det «Nissene i hatten» av Elsa Beskow. 
Den gikk på rim, og jeg kan fremdeles huske angen av høst og mose idet jeg åpnet boka. 
«Snart sover du» gir sterke assosiasjoner til den boka, kanskje på grunn av noe så opplagt som de gammeldagse versene og den nostalgiske naturfølelsen søstrene maner fram. 

Original vri 

Original vri 

«I varmen sover høsten i et vintereplekart. 
/ Hun nynner, tryller sola ned, gjør natta myk og svart», 

Hun ligger inni et eplekart og venter på høsten. 
Da har vi først blitt introdusert for vårgutten, en liten trollunge som sover i et gåsedunsrede under snøen. 
Mens den vakre, mørke sommerjenta med det fargesterke blomsterenghåret hviler i en blomsterknopp av fløyel. 
Vinteren, derimot, er nådeløs. 
En hekseliknende olding som sover under en fluesopp, før hun vokser seg så stor at hun vandrer over hustakene og fryser verden til is. 

Versene er skrevet av Haddy N?jie. 
De er tradisjonelle både i rim og rytme, gammelmodige og sødmefylte. 
Men det er illustrasjonene som gjør at denne boka skiller seg ut. 
Så er da også Lisa Aisato noe helt for seg selv i barnelitteraturen. 
Hun har skrevet og illustrert en rekke barnebøker, tegnet for Dagbladet Magasinet siden 2009, og ble av Morgenbladet kåret til en av Norges ti fremste forfattere under 35 år i fjor. 

Nostalgi 

Nostalgi 

Det er mye nostalgi i denne boka, men det bikker ikke over mot det sukkersøte. 

Årstidene følger livet selv. 
Fra den rampete, lille gutten, til blomsterjenta, høst som voksen, og den eldgamle vinterkvinnen, tas vi gjennom et helt liv. 
Hver av årstidene avsluttes med et gjennomgangsvers, lik et refreng: 

«Etter våren kommer sommer. 
Aldri skal de snu. 
/ Er det sommer sover høsten. 
Og snart sover du.» 

Brutal tolkning 
