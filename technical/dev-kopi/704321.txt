Pop av det støyende slaget
De har sine forbilder i Pavement og Jesus & Mary Chain og minner tidvis om Teenage Fanclub og Guided by Voices. 

Hooton Tennis Club tok navnet etter et skilt i Little Sutton, og kvartetten vokste opp i Chester og nærliggende Ellesmere Port. 
Vi snakker ikke om verdens navle, men likevel ikke så langt unna musikkbyene Liverpool og Manchester. 

Det er mye bra å finne på debuten, men bandet har samtidig en filosofi om å spille inn alt de finner passende, uten å være spesielt selvkritiske. 
Hovedinntrykket er likevel solid, og band av denne typen trenger vi flere av. 

Beste spor: 
« Up in the air», «Always Coming Back 2 You», «Barlow Terrace», «Kathleen sat on the arm of her favourite chair». 
