Polar A360
Polar A360 er et av de beste aktivitetsarmbåndene vi har testet. 
Det har mange funksjoner, og kan gi deg mye informasjon. 

Appen kunne vært bedre når det kommer til generell daglig aktivitet, men til gjengjeld får du veldig mye ekstra i form av treningsrelaterte funksjoner. 
Og akkurat der er Polar A360 veldig bra: 

Her får du mye av det som Polar er kjent for å være god på; treningslogging og analyse. 
Du kan også starte, pause og stoppe treningsøkter rett fra klokka - og det er mulig å koble til et pulsbelte dersom du skulle ønske det - men pulsmålingen fra armbåndet er godt innafor godkjent! 

Vi gir Polar A360 en femmer på terningen, i likhet med Fitbit Charge HR. 
Fitbit er best for deg som trenger motivasjon for å komme deg opp av sofaen, mens Polar er best for deg som allerede er i god gang med jevnlig trening og kan tenke deg litt mer treningsmotivasjon. 
Hva som er best for deg, vil dermed avhenge av hva du trenger og ønsker. 
