Anmeldelse:Pistolviftende gateprinsesse 

Detroits pistolviftende hjerteknuser holder seg enn så lenge unna mainstreamens fristende pop-singler. 

EP: 
Mens store deler av karrierene til både Iggy Azalea og Nicki Minaj har falt inn i et økonomisk smart, men ikke spesielt musikalsk givende pop-spor, har rapfansen istedet skiftet fokuset til Detroit-nykommeren DeJ Loaf. 

Fjorårets fantastiske gjennombrudd «Try Me» og den oppfølgende mixtapen «Sell Sole» gjorde 24-åringen til en gjesteversfavoritt, men det gjenstår fortsatt å se om hennes fascinerende image som pistolviftende hjerterknuser vil appellere til et større publikum. 

Det noe mykere soundet på EP-utgivelsen #AndSeeThatsTheThing kan være en faretruende indikasjon på at Columbia/Sony allerede har begynt å legge seg opp i låtvalget, men frøken Loaf blir nok ingen R&B-sanger; med det aller første. 

Til tross for at både det sjarmerende avslutningssporet «We Winnin?» og Future-flørten «Hey There» er topp klasse, levner det nemlig liten tvil om at det er over «Back Up» (m/ hjembykollegaen Big Sean) sin tunge bass og smatrende beats hun virkelig når sitt potensiale som rapscenens nye gateprinsesse. 
