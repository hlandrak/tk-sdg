BeoPlay A1 har triks i ermet som ingen andre små BT-høyttalere kan gjøre den etter.
Alt i alt er A1 en imponerende høyttaler som behersker oppgaver som ville gi fysisk større høyttalere svette i pannen. 
Plassert på skrivebordet er det lett å abstrahere fra størrelsen og begrensningene. 

En bærbar Bluetooth-høyttaler til to tusen kroner, og med ambisjoner om å spille bass, ligner en våt og umulig markedsføringsdrøm. 
Men BeoPlay A1 slipper forbløffende godt fra det. 
Den lille fyren spiller med en power og kvalitet som står i kontrast til størrelsen og utseendet. 
Hvis du vil ha lekker og fyldig lyd som det er lett å ta med, er den et spesielt sterkt alternativ. 
Du kan ikke spille hele terrassen opp til dans, men plassert på et bord eller hengt på veggen ved siden av deg, gir den musikalsk fornøyelse for alle pengene. 

Pris: 2.699 kr. 
