Knights of Pen & Paper
Hyller de gamle rollespillene. 

Rollespill med pen og papir er ikke veldig vanlig i disse dager. 
På midten av 70-tallet skapte blant annet Gary Gygax første utgave av Dungeons & Dragons, som i tiårene etter ble den dominerende formen for rollespill. 

Knights of Pen & Paper er en hyllest til tiden før datamaskiner og grafikk ble like viktig som historien i rollespill. 

Først må du velge hvilke personer som skal være med på eventyret. 
Du kan velge mellom tradisjonelle fantasy-arketyper som kriger, trollmann, prest, bueskytter og så videre. 
Alle har sine unike egenskaper, som kan forbedres etter hvert som figurene samler erfaringspoeng. 

En spillmester (Game Master, journ.anm.) forteller en historie til en gruppe som sitter ved et bord. 
Og på kort tid må eventyrerne ut på eventyr i fjerne og nær land, og slåss mot alt fra orker til drager. 

Det hele er turbasert og innimellom må du trille en tyvesidet terning for å se om en «roll» gir deg fred til å hvile. 

Knights of Pen & Paper er et lett tilgjengelig mobilspill mange referanser til gamle dagers papirbaserte rollespill. 
Utfordringene er mange og en spillrunde behøver ikke ta mer enn et par minutter. 
