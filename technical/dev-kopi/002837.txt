Imponerende Imam
Med blytung bass og ektefølt råskap tok Silvana Imam en rask styring på by:Larm. 

DJen står parat med hendene på ryggen i det den sakrale introen i åpningslåten fyller Red Bull-teltet. 
Bak en hvit maske entrer Silvana Imam scenen, reiser høyre hånd og skriker «Fuck en jantelag jag är underbar». 
Noe hun også så tydelig skal understreke gjennom den påfølgende låtrekken. 

Som det syriske navnet hennes også påpeker står den svenske Imamen tydelig i front - symbolsk og bokstavelig. 
Over en tung og rå bass messer hun personlige og gjennomgripende budskap om rasisme, feminisme og konstruerte politiske rammer under «I Min Zon». 
Ikke bare i lyset av et blendende blitsregn, men også gjennom en tung og kraftfull megafon. 
Rått. 

Samme naturlig råhet skal også vise seg å forbli bærebjelken i publikums gjennomgående begeistring. 
«Det er varmt her. 
Dere er så hete!» roper hun. 
Det er sant. 
I en blanding av befriende henførelse og positiv forbauselse koker det forran by:Larm-scenen. 
Men det stopper ikke her. 
I sin gjenkjennelige røde og svarte skinnjakke leverer hun en beinhard punkrap-framførelse under den Adam Tensta-gjestede «Jag är en fakking gee». 
Det stemmer. 
Silvana Imam leker ikke tøff. 

Likevel er det en noe forunderlig karaokesession som skal hindre det musikalske budskapet i å klatre helt til topps. 
Det er ingen tvil om at den 173 centimeter høye blondinen finner sin rettmessige plass blant Scandinavias aller dyktigste rappere. 
Uansett kjønn. 
Men av den grunn er det desto mer overraskende at hun på flere av de enkleste låtpartiene lener alt for mye vekt på bakgrunnsstøtte i form av egen innspilte vokal. 

Til gjengjeld er det imponerende nok ingenting å utsette på 28-åringens formidlingsevne. 
Selv ikke under hennes mer hitvennlige låter lar hun politisk messing falle ut til fordel for fengende refreng. 
Under hennes største singel «Svär På Min Mamma» er det nærmest ingen av strupene på første rad som ikke skriker med på breiale linjer som «Silver rundt min nacke och jag håller gamet låst». 
Når hun til slutt river av seg BH-en og stuper inn i det alt for passende avslutningssporet «För Evig» sier hun det også så ufattelig enkelt selv: 
«Tack så jævla fucking mycket!». 
Vær så god og i like måte. 
