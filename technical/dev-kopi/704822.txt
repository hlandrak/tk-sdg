Die Hard i Lego City
Når Lego-helten Chase McCain kommer tilbake til byen, er skurken Rex Fury visstnok igjen på farten med røverstrekene sine. 
Super-baben Natalia Kowalski er i trøbbel på nytt og politikollega Frank Honey kompenserer for en tilsynelatende mangel på intelligens med å være en morsom fyr. 

Forkledningsmester og infiltrasjonsekspert McCain skal så klart redde dagen i et spill som har mye til felles med Grand Theft Auto, selv om helten er helt nesten hele tida, og nesten aldri skurk. 

Dette er blitt en fest som er merkelig tiltrekkende for folk i alle aldre. 
Ungene vil sette pris på å fakke skurker i et spill med ufarlig voldsnivå. 
Voksne vil sette pris på den merkelige humoren. 
Her dukker alle slags detektivhelter opp i gjesteroller, fra Columbo til Sherlock Holmes og Starsky and Hutch. 
Sjuåringen er kanskje ikke begeistret for den slags, men det er 45-åringen. 
McCain er selv en slags åndsbror av John McClane fra Die Hard.Jeg er ennå ikke blitt vant med den svære håndkontrollen til Wii U, men det er kanskje mest fordi utvalget av spill til konsollen har vært heller lite til nå. 
Det begynner å hjelpe. 
Du får i hvert fall hjelp av en politikollega som dukker opp på skjermen på håndkontrollen din med nye oppdrag og den slags. 
Kart finner du der også, og en skanner for å finne tjuvradder. 

Spillet tuller selv med de lange lastetidene. 
Det blir dermed nesten tilgitt. 
Men ikke helt. 
Det ville vært fint å få spille sammen også, men pytt. 
Mye spill for pengene. 

Flere anmeldelser finner du her. 
