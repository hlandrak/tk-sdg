Mondo
Hvor: 
Rådhusgata 3, Sandnes Åpningstider: 
Tirsdag-torsdag 11-24, fredag og lørdag 11-01.30, søndag 12-17 Sandnes-kokken Charles Tjessem har vært et av landets store matnavn siden han vant «kokke-VM» 
Bocuse d’Or i 2003. 

I fjor var Tjessem med på å åpne den nye restauranten Mondo nede på kaien. 
Ansvarlig for restauranten var det Christian André Pettersen som ble, en kokk med bakgrunn fra Spiseriet i konserthuset. 
Pettersen har som Tjessem også en solid CV, som blant annet inkluderer to triumfer fra NM i kokkekunst. 

«Charles Tjessems nye restaurant i Sandnes byr på store smaksopplevelser, utmerket service og et gjennomført stilig lokale. 
Det kan ikke bli annet enn toppkarakter. 
Jeg har ingen problemer med å erklære at Sandnes nå har et av Stavanger-regionens beste spisesteder. 
Det er bare å gratulere», skrev Aftenbladets restaurantkritiker Harald Birkevold i juni i fjor. 
Siden den gang har Tjessem forlatt restauranten. 
