«Alita:Battle Angle»: 
Fremtiden er kunstig 

Filmanmeldelse: 
Nerdeguttene kommer til å bli forelsket i Alita. 
Nerdejentene kommer til å ønske at de var henne. 

Doktor Ido (Christoph Waltz) finner henne på søppeldyngen. 
Hun (spilt av Rosa Salazar via «stop motion»-teknologi) er egentlig bare en hjerne uten minner, men Ido gir henne en kyborg-kropp og navnet Alita. 
Slik blir hun – tidenes søteste, mest storøyde Frankenstein-skapning – introdusert for verden anno 2563, et kaotisk sted hvor kroppsdeler er en ettertraktet salgsvare og alle drømmer om å få komme opp til den store byen i himmelen. 

«Alita: 
Battle Angel» er basert på en manga-tegneserie og regissert av Robert Rodriguez («Sin City»), men fremstår likevel som et verk av med-produsent og med-manusforfatter James Cameron («Avatar»). 
Ikke minst er det knallharde fokuset på teknologi umiskjennelig cameronsk: 
Her er det aldri godt å si hva som er virkelig og hva som er skapt i en datamaskin. 
Følelsen av å se på noe kunstig blir bare forsterket av at filmen er i 3D. 

Historien skal etter hvert ta opp i seg vel mange karakterer og elementer, og tredje akt fungerer mest av alt som et oppspill til en oppfølger. 
En godt over gjennomsnittet kul og sympatisk hovedperson gjør at filmen engasjerer allikevel. 
