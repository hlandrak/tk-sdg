Plateanmeldelse:Odin Staveland 
- «Mellom husene» 

Ja til flere norske kultplater. 

Odin Staveland er sønn av Vamp-sjef Øyvind, og til daglig ansatt i fars millionbedrift. 
Han spiller selv tangenter, gitarer og trommer på dette debutsoloalbumet. 

Som, foruten hjelp fra en håndfull norske virtuoser, virkelig føles som om det er skrevet for hånd, om du skjønner. 

«Men er'e eksperimentelt 'a?» 
Ja. 
Melodier som kunne blitt «typisk» norsk visepop - for eksempel i Vamps hender - blir tilsmusset av et ras av ideer på produksjons- og arrangementssiden. 

Som den frapperende korsangen i «Livet». 
De mange perkusjonsdetaljene. 
Den mangslungne instrumentfloraen. 

Det er slik musikk som enkelte vil insistere på å kalle «skeiv», eller «knirkete», og som til tider kan bære preg av for mange timer i studioet. 

Stavelands følsomhet kan bli overopphetet. 

Men eksentrisiteten føles aldri tilgjort. 
Den er hans egen. 

Tekstene er alvorlige, poetiske, til tider apokalyptiske, og religiøst grublende. 

Han er tross alt fra Sørvestlandet. 

BESTE LÅT: 
«Ingen baptist» 

MORTEN STÅLE NILSEN 
