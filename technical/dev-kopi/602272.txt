Mew er tilbake!
Det danske alternative rock-bandet Mew gav nylig ut det kritikerroste albumet «+ -». 
De startet opp allerede i 1995 med medlemmene Jonas Bjerre på vokal, Bo Madsen på gitar, Johan Wohlert på bass og Silas Graae på trommer. 
For bare to uker siden ble det klart i en pressemelding at Bo Madsen forlater gruppen. 
Det er derfor Mads Wegner som spiller denne kvelden, i tillegg til keyboardist Nicolas Watts. 

Graae setter i gang konserten med et overveldende, kraftig trommespill før de andre i bandet blir med han på scenen. 
Bjerre sine vokal-ferdigheter er som alltid like imponerende. 
Hans falsett er det som skiller Mew fra mengden og den imponerer også i kveld. 
Den perfekte blandingen av hardt komp og svevende melodier. 

Vi får både nytt og gammelt materiale i dag, og under låten «Special» begynner publikumet å gynge med. 
De spiller den gamle hiter perfekt og dundrer inn i den neste med «The Zookeepers Boy». 
Det er nok flere som gikk i mimre-modus her. 

Bandet spiller tight og leverer et massivt lydbilde med alle dets vanskelige korpartier på plass. 

Bjerre er ikke den mest utagerende typen og holder seg for det meste rolig og noe kjedelig på scenen. 
Wohlert og Wegner er derimot aktive og rocker scenen. 
Deres spilleglede smitter av på oss. 

Selv om de har fått god omtale av sitt nye album er det de gamle låtene som slår best an blant publikum i kveld. 
Under «Snow Brigade» tar de fremste rekkene helt av. 
«Am I Wry? 
No» er også en hit som smeller ekstra etter en pause med kun keyboard, vokal og allsang. 
Det er nok flere gamle fans her i kveld. 

Bandet blir klappet på til ekstranummer som blir den intenst dynamiske «Comforting Sounds». 
Mew holder fortsatt koken, og om de ikke fikk flere nye fans i dag, så gjorde de en bra mimrekonsert for de gamle. 
