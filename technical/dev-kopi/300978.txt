Dette blir du fort rastløs av
Kings of Leon sjangler videre. 

ALBUM: 
Kings of Leon har hatt sine utfordringer etter at de ble allemannseie med «Only By the Night». 
Veivalget har vært det mest presserende problemet. 
«Mechanical Bull» var et slags forsøk på å vinne tilbake litt kred ved å gå returnere til southernrock-røttene. 
Plata manglet i hovedsak låter. 

Nå er det helomvending igjen - «WALLS» flørter uhemmet med store stadionrefrenger. 
Åpningslåten, «Waste a Moment», er U2-grandios og smidd over samme lest som «Use Somebody» og «Sex on Fire». 
Allerede her faller sikkert enkelte av, eller henger seg på - alt etter som. 

Produsent Markus Dravs har sørget for et oppskriftsmessig stort lydbilde uten at det bikker helt over i bløtkakemektig. 
«Find Me» har temperatur, tempo og nerve og kan meget vel være bandets beste på mange år. 
Men de kommer liksom ikke videre. 

Om man ser bort fra et par lyspunkter, så må man ha en umettelig appetitt på brusete ballader og store refrenger for å finne roen her. 

Selv blir jeg fryktelig fort rastløs. 
