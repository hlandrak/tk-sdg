Serious Sam sidelengs
Dette er kanskje den beste sidescrollende plattformskyteren som kommer i år. 
Men det kommer jo knapt sånne for tradisjonelle spillmaskiner lenger. 

Serious Sam er en gammel favoritt, en storkjefta Duke Nukem-kopi med massive skytere og sans for damer og søppelhumor. 
Han reiser gjennom tiden og gir skikkelig deng til både folk og monstre. 
Denne gang får han selskap av Dan ‘Huff’ Huffington, som liker både eksplosjoner og tørket ekornkjøtt. 

Er det god gang? 
Utvilsomt, og spesielt i flerspillervarianten. 
Det tar ikke mange sekundene før alt tar av.Blir det bedre etter hvert som du får større våpen? 
Definitivt, og spesielt fordi du kan avfyre flere våpen på en gang. 

Holder det lenge? 
Nei, jeg synes ikke det. 
For det er en grunn til at denne typen spill ikke er så vanlige lenger. 
De er ubestridelig utdaterte, og vi er bortskjemte med andre spill. 
Moro er moro, uansett utseende, så klart, men det fenger ikke mange minuttene av gangen. 

Bør du kjøpe det? 
Kanskje, for med en pris på drøye femtilappen er det kanskje verdt pengene likevel. 
Last ned på XBox-en din. 
