Jasmine vs. Lil Halima
Lil Halima kan gå med hodet hevet etter dette trekantdramaet. 

Hvem Lil Halima er, spør du? 
Multikunstneren Lillian Halima 
Anderssen fra Bardu ble oppdaget gjennom Instagram-profilen sin for en stund siden, og om du er så bra på Insta at du blir signet på Universal, da har du en rimelig god feed. 

Det knappe utvalget av utgitte låter setter ikke Lil Halima nødvendigvis i noen bås. 
Mystiske «Interlude» etterfulgt av lekne «Abstract» og scandi-poppete «Train» gir deg et fysisk ganske begrenset, men løst innblikk i hva Lil Halima får til. 

Siste tilskudd, «Jasmine», er mer i det seige R&B-laget, hvor stemmen sildrer stødig fra et sted til et annet i en meget god flyt. 
Nedstrippa og mykt i et - tør jeg si - jammete format? 
Lil Halimas raffe stemme kler at det er såpass lowkey. 
Låta når aldri en spesiell høydare, bortsett fra en alt for kort 15 sekunders rap-del i midtpartiet. 

Komponentene er få, men uttrykksfulle. 
Minimalismen i «Jasmine» løfter blikket mot vokal og historiefortelling, som her skildrer en loverboy som har gjort litt umoralske ting med hun «Jasmine», og etterlater Lil Halima ganske amper. 
Selve lydbildet mangler litt struktur, som fører til et antiklimaks når låta bare fader ut. 
Vi vil jo ha mer? 
