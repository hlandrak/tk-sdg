I høyere prisklasse forventer man bedre lyd, det får man definitivt her.
Med unike løsninger som skal gi lytteren muligheten til selv å bestemme klangbalansen, og et ganske spesielt lydelement, er stålproppene til skotske RHA noe av det bedre vi har hørt av ørepropper. 

Bassen er stram uansett, men blir varmere og fyldigere med tiden. 
Da er også mellomtonen mer polert med mindre sch-lyder der man helst skal høre klare s-lyder – eksempelvis på kvinnevokal – og detaljer og nyanser kommer tydeligere frem. 

Hvis man er villig til å legge litt ekstra i et par bedre ørepropper, er RHA T20 et ypperlig valg. 
At man kan tilpasse lyden etter egen smak er en praktisk bonus, og liker man glassklar lyd med stram dynamisk kontroll, er de solide stålproppene noe av det beste vi kan anbefale under 3000 kr. 

Pris: 2.195 kr 
