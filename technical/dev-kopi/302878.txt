Anmeldelse:«Morderens ape» er som skapt for høytlesning 

Eventyrlig apehistorie. 

En ape som forstår menneskespråk, en styrtrik maharaja og en vakker fadosangerinne, det er bare noen få av de mange særegne karakterene vi blir kjent med i «Morderens ape». 

Hvis apen høres kjent ut, er det fordi dette ikke er første bok om Sally Jones. 
«Legenden om Sally Jones» kom ut på norsk i 2009, og begge bøkene har blitt hedret med den svenske Augustprisen, men de kan helt fint leses enkeltstående. 

Falske anklager 

Falske anklager 

Den svenske forfatteren og tegneren Jakob Wegelius har hatt stor suksess med sine barnebøker, han klarer å skape fascinerende univers hvor tekst og tegning utfyller hverandre perfekt. 
Han skildrer en tapt tid så godt at sjøsprøyten og fadosangen nærmest kan luktes og høres, og de detaljrike sorhvitt-tegningene skaper ytterligere atmosfære. 

« «Morderens ape» » Jakob Wegelius 

6 

+ Vis mer 

Sjanger 

Forlag Cappelen Damm Oversetter Bodil Engen Utgivelsesår 

ISBN 9788202514334 

Kjøp boken hos ARK 

Minner om klassikerne 

Minner om klassikerne 

Selv ble jeg hensatt til den samme fjetrede følelsen som da jeg fikk opplest Robert Louis Stevensons klassiker «Skatten på Sjørøverøya» for første gang. 
Livet på sjøen er spennende i seg selv, men siden Sally er så opptatt av maskiner, får vi vite mange tekniske detaljer som gir en enda bedre innsikt i hvordan ting fungerer. 
Og Wegelius blir aldri kjedelig, selv når han skriver om trotleventiler og styremaskiner. 

Tradisjonell oppbygging 

Tradisjonell oppbygging 

Alle prisene Wegelius har høstet for denne boka er altså på sin plass, «Morderens ape» er en fortelling både foreldre og barn vil leve seg dypt inn i, og lese om og om igjen. 
