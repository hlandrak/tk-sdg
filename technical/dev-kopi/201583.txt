Shuttle XPC Nano NC01U
Lyst på en lekker mini-PC? 
Da er dette et rimelig og lekkert utgangspunkt. 

Shuttle har lang erfaring med såkalte «barebones», altså PC-kabinetter som kommer med hovedkort og strømforsyning, der du selv setter inn minne, prosessor, disk og annet utstyr du vil bruke - og dermed bygger din egen PC. 

Nylig lanserte selskapet en serie kalt XPC Nano, og som navnet indikerer snakker vi her om svært kompakte barebones, nærmere bestemt 141 x 141 x 29 mm. 
Dette omtales også som en NUC-formfaktor, Next Unit of Computing, som er definert og spesifisert av Intel. 

XPS Nano-serien skiller seg fra de fleste andre NUC-er på markedet, på flere punkter: 

Måler kun 2,9 cm i høyden, til tross for at det er plass til både en M.2-basert SSD og 2,5" harddisk/SSD Modulbasert. 
Du kan bygge ut PC-en ved hjelp av byggekloss-prinsippet, takket være kontakt på undersiden. 
Ikke ulikt dette konseptet fra Acer Kommer med seriell COM-port (RS232), for støtte av eldre utstyr 

Dessuten vil vi påstå at den ser bra ut. 
Skulle du være uenig, kan den henges bakpå PC-skjermer og TV-er ved hjelp av det medfølgende VESA-festet. 
Det følger også med en støtte som gjør det enkelt å sette PC-en på høykant. 

Her er en liste over de viktigste egenskapene: 

Shuttle XPC Nano Prosessor: 
Intel Celeron 3205U, 1,5 GHz. 
Kommer også i konfigurasjoner med femte generasjon Intel Core i3, i5 og i7-prosessor Minne: Inntil 16 GB (2 x 8 GB SO-DIMM) 
Lagring: 
Plass til SSD (M.2) og harddisk/SSD (2,5", maks 7mm høy) Skjermutganger: 
HDMI 1.4a og miniDisplayport 1.2. 
Støtter to skjermer i fullHD samtidig 2 x USB 3.0-porter i front og 2 x USB 2.0-porter bak Støtter inntil 1Gbps kablet nettverk Støtter trådløst nett 802.11AC + Bluetooth 4.0 141 x 141 x 29 mm, vekt 385 gram med to minnemoduler + M.2 SSD Ca-pris: 1.400 kroner 

Kommer halvferdig 

Når du kjøper XPC Nano i butikken, kommer den uten SSD og minne. 
Dette må du altså sette inn selv. 
Dette krever at du fjerner gummiføttene som er limt over to skruer på undersiden, og vipper løs bunnplaten fra resten med et flatt skrujern. 

Du får imidlertid ikke tilgang til M.2- og det ene minnesporet uten å løsne selve hovedkortet, som sitter festet med tre skruer. 
Dermed blir det en mye større operasjon å sette inn og bytte maskinvare på denne enn på for eksempel Intels egen NUC. 
Dette er heldigvis noe de fleste gjør temmelig sjelden, men likevel et ankepunkt. 

Et annet ankepunkt er at det ikke er noen USB 3.0-porter på baksiden. 
Det er supert med lett tilgjengelig USB-porter for ad-hoc-tilkoblinger, men eksterne lagringsdisker som er tilkoblet hele tiden er det greit å skjule for å unngå å skjemme den fine fronten. 

Enkel ytelse 

Så hva kan du forvente av ytelse? 
Vi fikk levert produktet med 2 x 4 GB RAM, en M.2 SSD fra Transcend på 120 GB og Windows 10. 
Alle tre er fornuftig på slik PC. 
Prosessoren er ikke særlig kraftig, men tokanals minne og relativt rask SSD gjør at opplevelsen ikke blir så aller verst - så lenge du holder deg til helt vanlige PC-oppgaver, som Office, nettsurfing og video på inntil 1080P. 

Det er verdt å merke seg at denne PC-en ikke håndterer video i 4K-oppløsning, selv om både HDMI 1.4a og DisplayPort 1.2 støtter det. 
Til det kreves en Core i3-prosessor eller kraftigere. 

Da vi testet avspilling av et 4K-klipp på YouTube, føk prosessorbelastningen i taket, mens videoen og andre kjørende oppgaver gikk i rykk og napp. 
Full HD (1080P) fungerte derimot fint, så lenge vi sørget for å ikke kjøre andre, krevende jobber i bakgrunnen. 

Ikke lydløs 

Selv under tung belastning overgår aldri strømforbruket mer enn 22,4W, og man skulle da kanskje tro at PC-en kunne kjøres uten viftekjøling. 
Det er ikke tilfelle. 

Selv etter at vi satte kjølingen til Ultra low i BIOS-oppsettet, var viften godt hørbar når belastningen ble høy. 
Særlig sjenerende behøver det ikke å være, det avhenger av hvor følsom du er for slikt. 
Vi konstaterer uansett at det finnes mer stillegående varianter som også takler 4K-video, som for eksempel ASRock Beebox N3000 

Konklusjon 

Shuttle XPC Nano har en del egenskaper som gjør den spesielt interessant for enkelte nisjer, og for deg som verdsetter kompakt og god design. 
Det er litt mer krøkkete å gjøre maskinvareendringer her enn på de mest brukervennlige, men har du enkle krav til PC-ytelse er ikke dette noe dumt valg. 
Men før du bestemmer deg må du lese våre plusser og minuser i boksen under, og lese våre tester av andre PC-er og barebones i mini-klassen: 

Modellen er på vei til markedet i skrivende stund, og vil dukke opp i norske butikker i nær framtid. 
