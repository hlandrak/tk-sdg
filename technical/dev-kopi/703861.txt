Absolutt ikke som alle andre
Det er ikke lett å bli klok på Mark Kozelek. 

48-åringen fra Ohio var drivkraften i 90-tallsbandet Red House Painters. 
Da bandet pakket sammen i 2001, startet han Sun Kil Moon, i tillegg til å holde en solokarriere gående. 
Kozelek har en hang til det småskakke og rare, men fjorårets "Benji" fikk en uvanlig bred anerkjennelse. 
Sonic Youth-trommis Steve Shelley er med denne gangen også, i den typiske Kozelek-miksen av vakre melodistubber, støyrock, snakkesynging, avbrekk og sanger som strekker seg opp mot ti minutter. 
Hadde han kuttet dem ned, ville det luktet kommersiell suksess. 
Men ikke av Kozelek. 

Beste spor: 
"Birds of films", "With a sort of grace I walked to the bathroom to cry", "This is my first day and I'm Indian and I work at a gas station". 
