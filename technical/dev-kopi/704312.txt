Ingen grunn til å forhaste seg
Low rimer med slow, og som regel stemmer det. 

Etter å ha jobbet med Jeff Tweedy på "The invisible way" (2013), er Low ute med sitt 11. album på 22 år. 

Det er spilt inn i studioet til Justin Vernon i Wisconsin, med BJ Burton som medprodusent. 
Wilco-trommis Glenn Kotche er med på et par spor, men som vanlig hviler det meste på vokalen til ekteparet Alan Sparhawk og Mimi Parker. 
Tredjemann er bassist Steve Garrington, og til sammen lager de form for påkledd minimalisme. 

Slowcore er båsen de gjerne settes i, selv om Low kan flekse muskler. 
De tar seg vanligvis svært god tid, og du bør gjøre det samme hvis sangene skal få tid til å krype inn under huden. 

Har du det travlere, så hør i det minste "What part of me". 
Tre minutter pur pop. 
Ellers er det meste her kjent farvann for Low-lyttere. 

Beste spor: 
"No comprende", "Spanish translation", "No end", "What part of me", "Lies". 
