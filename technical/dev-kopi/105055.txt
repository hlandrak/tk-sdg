Test av Ford S-Max 4x4:Orkesterplass i baksetet 

Andre seterad, der tre passasjerer får sitt «eget» sete, er genialt. 
Bagasjeplassen er kjempemessig. 

Det nye, store er at S-Max nå kommer firehjulsdrift, noe Ford regner med rundt halvparten av de cirka 1500 kundene neste år vil velge. 

– 
Dette er virkelig noe nytt og en god produktutvikling fra Ford. 
Mange biler har syv seter, men få kombinerer det med firehjulsdrift. 
En del familier etterspør dette. 
S-Max har en veldig høy lasteevne, 806 kilo, som er mye mer enn de fleste andre biler. 
Jo mer du laster bak, jo mindre trykk får du på drivhjulene foran, og dermed mindre grep. 
Derfor er det flott at firehjulsdriften er kommet på S-Max, sier VGs biltester Dag Edvardsen. 

Det er ikke mange bilmodeller til relativt folkelig pris med syv seter og firehjulsdrift. 
Da må du opp på SUV-nivå, med Nissan X-Trail (430 000 kr), Mitsubishi Outlander (472 600 kr) og Hyundai Grand Santa 
Fe (647 000 kr). 

Ifølge Ford kan firehjulsdrift-systemet sende 100 prosent av kreftene til for- eller bakaksel ved behov. 
Det koster 40.800 kroner (inkludert adaptiv cruisekontroll). 

– Man må ikke nødvendigvis kjøpe firhjulsdrift. 
Forhjulsdrevne biler er generelt gode til å ta seg fram. 
Det avhenger av hvor du skal kjøre og lasten på lasset. 
Firehjulsdrevne biler kan på sikt koste noe mer i vedlikehold, minner Edvardsen om. 

VG har kjørt Ford S-Max i duell mot nye Skoda Superb, lest testen av Skodaen her. 

Artikkelen fortsetter under bildegalleriet. 
Sjekk video og terningkast litt lengre ned i artikkelen! 

Det koster 

Men – det koster å være «far». 
Vår testbil har en prislapp på 591.100 kroner! 
Uten ekstrautstyr og før leveringsomkostninger, er prisen med firehjulsdrift, syv seter, automatgir og 180 hk 498.800 kr. Med manuell kasse koster den 463.800 kr. 

Prisen til tross, i denne bilen stemmer det så godt plass- og fleksibilitetsmessig at det blir sekser på terningen. 

Se tabeller med priser og tekniske data for biler både med firehjulsdrift og tohjulstrekk/manuell girkasse under artikkelen. 

For best verdi i bruktmarkedet anbefaler biladministrasjonsselskapet Autolease 7-seter (11.000 kr), Citypakke 2 (17.000), X-pakke med skinn (22.500) og minimum utstyrsnivået Titanium. 
Metallic lakk. 
Anbefalt variant: 2.0/diesel/150 hk/AWD, manuell/7-seter (463.800 kr). 

Fikk du med deg denne: 
Slik blir din nye bilhverdag. 

HER ER VÅRE VURDERINGER: 

Delt A-stolpe og god sikt, men ikke bakover. 
God lesbarhet i digitalt speedometer. 
Pekeskjermen har litt liten skrift. 
Noe planløst i instrumenteringen, men varme/ventilasjon på brytere. 
Går stille! 
Supre koppholdere. 
Bra seter. 
Oppvarmet ratt! 

180-hesteren gir godt trykk gjennom hele turtallsregisteret, fungerer meget bra. 
Girkassen skifter mykt og fint. 
Gode kjøreegenskaper og styring med fine tilbakemeldinger. 

700 liters lasteplass. 
Tre individuelle ster bak, kan justeres i lengderetningen. 
God takhøyde hele veien. 
Ikke dedikert plass til sikkerhetsgardinen når du skal bruke tredje seterad. 
El-utløsning av bakseter fra bagasjen. 

Oppgitt snittforbruk 0,58 l/mil. 
Våre målinger ved vanlig kjøring: 
Landevei: 0,62 l/mil. 
Motorvei: 0,63 l/mil. 
Forbruk på blandet kjøring 0,63. 
Ikke meldt som ladbar hybrid. 
Euro 6-godkjent motor. 

5 av 5 mulige stjerner i Euro NCAPs kollisjonstester (sedan). 
Automatisk nødbremsesystem er standard på selv den billigste «lokkemodellen», bra! 

Å eie: 

Holder seg meget godt i pris. 
Bruktverdi etter 4 år/60.000 km: 
Scorer en sekser i forhold til klassen og en sekser i forhold til markedet generelt. 
Driftskostnad ca 5250 kr/pr år, som snitt. 
Nr. 
16 av 23 i eiertilfredshets-undersøkelsen AutoIndex. 

Krever ekstrautstyr for 40.000 kr for å beholde bruktverdien. 
Diesel/automat/4x4/7 seter koster i øverste utstyrsnivå koster 498.000 kr. Diesel/manuell/4x 
4/7 seter koster i øverste utstyrsnivå 463 800 kr. 

Grei fasong, og det praktiske er vektlagt mer enn designen. 
Mye mer tiltalende front og grill. 
