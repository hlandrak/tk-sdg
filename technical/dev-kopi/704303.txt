Gitarsvingeren lar seg ikke begrense
Å bli utpekt til bluesens redningsmann kan være en tung bør å bære. 

Det er kanskje derfor 31-åringen fra Austin i Texas nå skeier ut i andre retninger. 
Eller fordi han er sterk nok til å stole på sin egen smak. 

Etter to album på et lite selskap, slo Gary Clark 
Jr gjennom med "Blak and blu" på Warner for tre år siden. 
På oppfølgeren er han for alvor i ferd med å finne sitt eget lydbilde, der dråper av rap, rock, gospel og ikke minst soul renner inn i bluesen og vanner den kraftig ut. 

Han likner nå mer den nye Prince enn den nye Stevie Ray Vaughan, men er først og fremst en mann som koker sin egen suppe på de ingrediensene han liker best. 
Og det er jo ikke helt ulikt det Jimi Hendrix gjorde. 

Beste spor: 
"The healing", "Our love", "Church", "Shake". 
