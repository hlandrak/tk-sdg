Når to stemmer flettes sammen
Det finnes mange store navn i klassen for country-duetter. 
Her er et nytt. 

Kickstarter er tingen. 
Du lanserer et prosjekt på nettstedet, og så strømmer pengene inn så du kan gjennomføre det. 

I hvert fall gikk det slik for Lucy Kaplansky og Richard Shindell, to amerikanske låtskrivere som ønsket å lage et album sammen. 
Målet på 320.000 kroner ble nådd på ett døgn og siden mer enn doblet. 

Med veteranen Larry Campbell som produsent, tar de for seg 11 favorittsanger og framfører dem slik duetter skal høres ut. 

Det er ikke rart at de lykkes med en sang av Gillian Welch, men mesterstykket er å forvandle U2s "The sweetest thing" til pur americana. 

Beste spor: 
"Farewell to St. Dolores", "The sweetest thing", "Making plans", "Rain just falls", "Such sweet angles". 
