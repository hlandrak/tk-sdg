Gospel utenfor kirkeveggene
Noen sanger biter seg fast og nekter å slippe taket. 

"Dim star of the palisades" er en slik. 
I hvert fall har sangen den siste måneden stadig tvunget meg tilbake til det andre albumet til Birds of Chicago.Allison Russell har en flott stemme i grenselandet mellom soul og gospel, og ektemann og låtskriver JT Nero vet hvordan han utnytter dette. 
I tillegg bringer produsent Joe Henry fram det beste i duoen, mens Rhiannon Giddens står på gjestelista. 

Verdslig gospel og spirituell rock kaller de det selv. 
Det er en god del melankoli å spore her, men i feststemte "Estrella goodbye" slipper duoen seg løs med Nero som vokalist: 
Tomorrow's gonna come and kill tonight. 
Least you could do is put up a fight. 

Beste spor: 
"Dim star of the palisades", "Remember wild horses", "Estrella goodbye", "The good fight". 
