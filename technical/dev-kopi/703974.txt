Gospelfamilie uten instrumenter
Musikk som dette, hadde ikke vært feil i en intens krimserie med handling fra landsbygda i Sørstatene. 

Det er noe med den nakne, urgamle lyden som rører ved sjelen enten du tror du har en eller ei. 
Sanger om evig liv og dyp fortapelse.Vi snakker om a cappella gospel framført av en familie på sju. 
Overhodet er Raymond Walker, som en gang i tiden takket nei til å turnere med både Sam Cooke og Mississippi Fred McDowell. 
Her synger han hjemme i sin egen stue sammen med kona Joella og barna Robert, Bobby, Alberta, Delouse og Patricia. 

Stedet er Como i Mississippi, en isolert småby med rundt 1300 innbyggere. 
Isolasjonen har ført til fattigdom, men også til at kulturarven bevares. 
Til sanger komplekse i all sin enkelthet. 

Beste spor: 
"Jesus gave me water", "My time will come", "There will be a fire one day", "Old ship of Zion". 
