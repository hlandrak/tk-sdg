Test av Volkswagen Golf GTE:Vinneroppskrift! 

Vanlig VW Golf er en vinner i markedet, men her kommer en som er enda bedre. 

– 
Det er det laveste forbruket jeg har kjørt en standard testbil på noen sinne, sier VGs bilekspert Dag Edvardsen. 
Han har testet biler siden 1966. 

Forbruket til den ladbare hybriden Golf GTE på hans vanlige testrute tur retur Fredrikstad fra Oslo på indre veier i fartsgrense-fart (litt over ti mil), gikk på et snittforbruk på 0,34 liter per mil. 
De første 36 kilometerne kun på strøm, for batteriet var fulladet. 

Volkswagen GTE har bensinmotor, batteri og elmotor. 
Den lades fra null til full på tre og en halv time (to og en halv time fra veggboks), og skal kunne kjøre inntil fem mil kun elektrisk. 
Den har identisk drivlinje med Audi A3 e-tron. 
VG og NAF har kjørt de to ladbare hybrdiene i duell. 
Les testen av Audi A3 e-tron her. 

Det siste er vanskelig å oppnå utenfor laboratoriet, akkurat som et snitt forbruk på 0,15 l/mil. 

– 
På veien vil forbruket alltid ligge over det som måles i EU-syklusen. 
Det avhenger selvsagt av hvordan du kjører, og hvor fort. 
Men det bør gå fint å lirke i hvert fall fire mil elektrisk kjøring ut av batteriet ved forsiktig kjøring, mener Edvardsen. 

Se stor teknisk gjennomgang av Audi A3 e-tron, Golf GTE og Toyota Prius Plug-In nederst i saken. 

Greier du deg med noe mindre? 
Test av Skoda Octavia 4x4- En vinner! 

OM TESTEN 

Færre el-kilometer 

Du kan kjøre opptil 130 km/t på den elektriske motoren, men da renner selvsagt strømmen fort ut. 
For eksempel varte fullt batteri «bare» 27 kilometer da vi kjørte fra Oslo til Gardermoen. 
Men så lå da også nålen på 120 km/t i en god periode, så egentlig er det litt imponerende. 
Snittfarten på turen på 4,4 mil var 81 km/t, og forbruket ble 0,28 l/mil. 

– Konstruksjonsmessig er denne typen ladehybrid noe av det beste som er oppfunnet. 
Du kan klare deg med strøm i hverdagen hvis normalkjøringen er under cirka fire mil mellom hver lading. 
Du kan bruke bilen på langtur, uten å ha rekkeviddeangst. 
Men da må du påregne beregne et forbruk som er normalen for denne bilstørrelsen, sier Edvardsen. 

Bilen er god og sportslig å kjøre. 
Den har to hovedmoduser og elektrisk og GTE. 
Velger du GTE får du umiddelbart reaksjon fra tospannet på 204 hk - endring i gassrespons, tyngre styring samt GT-lyd på boks. 

Biladministrasjonsselskapet Autolease vurderer bilen som godt utstyrt (finnes kun i en variant), og at det ikke er nødvendig med utstyr utover standard. 
Metallic lakk anbefales (4300 kr.). 

Bruktverdi e/fire år/60.000 km: 
Med riktig motor og utstyr scorer modellen fem av seks poeng i forhold til klassen og fem av seks i forhold til markedet generelt. 

Driftskostnader: 
Rundt 4500 kroner. 
Det er som snittet i segmentet. 

HER ER VÅRE VURDERINGER: 

Blått til lyst! 
Et sportslig førermiljø, med blå detaljer, fantastisk ratt. 
Det praktiske er heller ikke glemt. 
Skjermen og kjørecomputer er lesbar og veldig logisk. 
Meget gode seter. 
God sikt. 
Noe høy opplevd støy. 

Bilen har gode kjøreegenskaper, er sportslig i oppsettet, og derav noe hard. 
Spreke motorer. 
Automatkassen girer fint. 
Styringen gir god tilbakemelding 

Det du mister kontra en vanlig Golf er 108 liter bagasjerom. 

Oppgitt etter EU-syklusen i laboratorium, 0,16 l/mil, 37 g CO2. 
Starter du alltid kjøreturen med fullt batteri, går bilen elektrisk i rundt fire mil, avhengig av hastighet, kjørestil, temperatur og topografi selvsagt. 

Sikkerhet: 
- 

Ikke testet i EuroNCAPs kollisjonstester. 
Automatisk nødbremsesystem er standard. 

Å eie: 

Bruktverdi etter 4 år/60.000 km: 
Scorer fem av seks poeng ift sin klasse og til markedet generelt. 
Driftskostnad beregnet til ca 4500 kroner pr år, som snitt. 
Nr. 11 av 24 i eierundersøkelsen AutoIndex. 

Noen få tusenlapper dyrere enn en sammenliknbar bensinvariant. 
Har nær sagt ikke avgifter, så kunne kanskje vært en noe rimeligere 

Golf er ikke av de mest spennende utvendig, men de blå detaljene – og blå bremsekalipperne – «gjør seg». 
