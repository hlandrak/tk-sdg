Retrosoul og bluesrock fra LA
De har turnert med Rolling Stones og The Who, og de reiser nå rundt med AC/DC. 

I tillegg har Vintage Trouble vært hyppige gjester på tv-show, og de er signert på ærverdige Blue Note Records med ringreven Don Was som produsent. 
I tillegg sammenlignes vokalist Ty Taylor med soullegender som Al Green, Otis Reding og James Brown. 

Ikke verst uttelling for et Los Angeles-band med fem år på baken. 
Likevel blir albumet hakket for anonymt. 
Det er fine låter her, men mye av energien tappes ut etter åpningskuttet "Run like a river". 

De ellers fine balladene klarer ikke helt å veie opp for dette. 

Beste spor: 
"Run like a river", "Shows what you know", "Another man's words". 
