En trakk seg og to døde, men platen kom
Glenn Lyse har funnet seg et nytt hjem hos en gammel tante. 

Fredrikstad-bandet Aunt Mary eksisterte fra 1969 til 1973, men har hatt noen gjenforeninger. 
Arbeidet med en ny plate startet i 2012, men bassist Svein Gundersen trakk seg. 
Ny mann inn ble Bernt Bodal fra Høst, i dag søkkrik eier av American Seafoods og kompis med rockestjerner. 
Så måtte vokalist Jan Groth trekke seg på grunn av sykdom, og han døde i 2014. 
Idol-vinner Glenn Lyse ble rekruttert. 
At han kan synge rock, vet vi fra før. 
Etter at platen var ferdig, døde også trommis Ketil Stensvik. 
Dermed står vi igjen med gitarist Bjørn Kristiansen fra gamlebandet. 
Bandet byr på tung, til dels bluesfarget rock anno 70-tallet. 
De behersker miksen av det tøffe, det melodiøse og det proglekne. 
Mot slutten får vi en drivende, stålkantet blues kalt "Been there, done that", mens "Don't keep me waiting" er en frisk avslutning på en energisk plate. 

Beste spor: 
"Unconditional love", "Been there, done that". 

Les også: 
