X2 låter best av alle sportshodetelefonene, men kan være litt kronglete å få på plass.
Visst er det kjedelig å trene uten musikk. 
Og vanlige hodetelefoner holder seg sjelden på plass særlig lenge når man begynner å bevege seg. 
Uansett om det er ute på løpeturen eller inne på treningssenterets tredemølle. 
Men det finnes en løsning. 

Forrige års vinner Bluebuds X er tilbake som den oppdaterte X2. 
Den eneste synlige forskjellen er at de har en penere matt finish, og finnes i flere farger 

Med den oppdaterte X2-modellen fortsetter Jaybird å levere sportshodetelefoner i toppklasse. 
Lydkvaliteten er fortsatt den beste i kategorien, og såpass bra at man faktisk kan ha dem som sine eneste hodetelefoner. 
De kan bæres på to ulike måter, og man får nå med enda flere øreputer for den perfekte passformen. 
Men å finne den rette kombinasjonen for at de skal sitte på plass, kan være frustrerende. 
Om man ikke gir opp, belønnes man med bekvemme og vellydende hodetelefoner som gjør treningen artigere. 

Pris: 1.700 kr 
