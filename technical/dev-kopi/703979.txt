Mørkere og mindre energisk
Primal Scream var blant bandene som definerte lyden av 1991. 

Det er 25 år siden nå, og det merkes. 
"Screamadelica" var deres tredje album, dette er nummer 11. 
Mens tre år gamle "More light" var en overraskende sprek affære, åpner det nye albumet tammere.Det kommer seg heldigvis idet Haim-søstrene dukker opp på "100% or nothing", en spenstig låt av gammelt kaliber. 
Duetten "Where the light gets in" med Sky Ferreira er også frisk, mens Rachel Zeffira fra Cat's Eyes bidrar på akustiske "Private wars". 

Den generelle kvinnekoringen er også bra, enten skottene går løs på krautrock, synthpop eller psykedelia. 
Det er damene som holder liv i Bobby Gillespie denne gang. 

Beste spor: "100% or nothing", "Where the light gets in". 
