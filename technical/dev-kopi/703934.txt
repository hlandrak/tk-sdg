Varmt og vakkert
Tom Paxton er tilbake. 
Noen av oss vil sette et stort utropstegn bak dette, mens andre vil velge spørsmålstegnet. 

En kort oppsummering for de siste: 
Han er 77, fra Chicago og mottok i 2009 en Grammy for sitt livsverk. 
I 1964 ga han ut den varmeste oppbruddssang som er skrevet : 
"The last thing on my mind". 
Lager både barnesanger og sanger med politisk brodd. 
I fjor døde kona Midge, som han hadde vært gift med siden 1963. 
Dette er hans første plate på sju år, og han sier at han nå turnerer for siste gang. 
Janis Ian blir med, og hun korer på albumet. 
John Prine er med på "Skeeter's gitcha". 
Musikken er varm, vakker og vemodig. 

Hele albumet ble finansiert via Kickstarter med god margin. 
Noen setter pris på ham ennå. 

Beste spor: 
"Time to spare", "The losing part", "Ireland", "Skeeter's gitcha", "If the poor don't matter", "Central Square". 
