Korsang av toppkvalitet
Søndagskonserten i Kilden bød på et tvers igjennom liturgisk program fornemt fremført av 16 sangere og 14 musikere fra KSO. 

_ 
**«Et lys til åpenbaring» 

KristiansandSolistensemble og musikere fra Kristiansand Symfoniorkester 

Dirigent: 
Ragnar Rasmussen 

Kilden, Konsertsalen 
**_ 

Siste søndag før pasjonstid er dagen for storekirkemusikalske presentasjoner, så også i Kilden. 
«Et lys til åpenbaring» varkonsertens tittel, hentet fra kveldens urfremførelse av verket av samme navnsignert tidligere KSO-direktør Håkon Berge. 
Det ti minutter lange verket hartekst fra Lukasevangeliets andre kapittel, vers 29 til 32, den såkalte Simeonslovsang, eller Nunc dimittis som den heter i utallige tidligere tonesetningermed latinsk tekst. 
«Herre, nå lar du din tjener fare herfra (…) for mine øynehar sett din frelse, som du har gjort i stand like for ansiktet på alle folk,et lys til åpenbaring….», heter det i teksten, og her ble den gjort tilvennlig-modernistisk tonefølge av mangestemmig kor, harpe, horn og xylofon.Berges verk føyer seg vakkert inn i en lang og ærerik tradisjon med inspirertmusikk rundt en av Bibelens vakreste tekster. 

Tittelen står for øvrig godt til hele programmet i dennekonserten. 
De fremmøtte, som ikke fylte alt for godt opp i den storekonsertsalen, fikk del i korsang av ypperste kvalitet og dertil musikk som ikkealt for ofte er å høre i kirkelig sammenheng, men som altså faktisk er kirkeligeller kristelig fra begynnelse til slutt. 
Ikke minst er det viktig at noenholder frem Knut Nystedts fabelaktige kor-verk. 

Rammen om det hele var Stravinskys «Messe», komponert mellom1944 og 1948. 
Stravinsky ønsket at den skulle brukes i gudstjenesten. 
Av dengrunn valgte den ortodoks-oppvokste eksilrusseren å bruke den romersk-katolskemesseteksten. 
I søndagens konsert var messen brutt opp. 
Mellom hver av detradisjonelle messe-satsene fikk vi kirkelige verk av andre komponister somPurcell/Sandström, Alfred Schnittke, Knut Nystedt (ikke Nysted som iprogrammet), Nana Forte og altså Håkon Berge. 
Skulle jeg ønsket meg noeannerledes, måtte det være å få Stravinskys messe i sin helhet, uten avbrudd,og så resten av programmet – eller omvendt. 
Konserten varte en drøy time, ogbød på korsang av sjelden kvalitet, nydelig ledet av dirigent Ragnar Rasmussen.Et musikalsk høydepunkt denne sesongen. 
