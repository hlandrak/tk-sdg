Pixel Defenders Puzzle
Perfekt på bussen. 

Husker du «Tre på rad»? 
I flere år har spillutviklere forsøkt å kombinere det gamle brettspillet med moderne teknologi. 
Et resultat er et av verdens mest populære mobilspill: 
«Bejeweled». 

Hva om du kombinerer dette spillkonseptet med trollmenn, orker og fantasy? 
Da ender du opp med Pixel Defenders Puzzle – et kjapt og enkelt spill, som også lar deg kjempe mot fryktelige monstre. 

Hver runde plasserer du ut fargede klosser på spillbrettet, kombinerer du tre eller flere blir du belønnet med krigere, trollmenn og bueskyttere. 
Kombinerer du tre av hver type, får du en sterkere enhet tilbake. 
Disse enhetene bruker du så til å nedkjempe fiender som er kommet for å ta livet av brettets prinsesse eller prins. 

Pixel Defenders Puzzle er utfordrende og vanskelighetsgraden øker i riktig tempo, slik at jeg stadig tok frem mobiltelefonen for å spille litt til i ledige minutter. 

Spillet kunne hatt enda flere enheter og flere oppgraderinger for å variere spillestilen, men byr på mange timer med bussvennlig spillunderholdning. 
