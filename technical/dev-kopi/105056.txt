Test av Skoda Superb 4x4:Overgår seg selv 

Det er så god benplass i nye Skoda Superb at unger i baksetet nesten ikke får satt sitt irriterende søle-fotavtrykk på forseteryggene. 

I bagasjerommet er det faktisk enda mer plass i den nye generasjonen av Super-Skodaen: 
Pluss 27 liter i et fortsatt firkantet og stablevennlig bagasjerom, med noe lasteterskel, riktignok. 

Det er heller ikke mange bilmodeller som byr på like romslig boltreplass for baksetepassasjerne. 
Det er blant andre bare Ford S-Max, men også noe dyrere VW Passat, Volvo V70 og Mercedes E-klasse. 

Superb er en fornyelse av forgjengeren. 
Det betyr at bilen beveger seg forsiktig fremover, med et ikke-prangende, men tidløst design. 

Og det betyr altså enda mer plass en før (og en detaljrikdom med hensynt til praktiske løsnigner som vitner om overskudd, se bildespesialen). 

– 
Det kan virke som om der konkurrenten får en desimeter, får Skoda to. 
De har vært, og er fortsatt flinke til å utnytte plassen, og har dermed skaffet seg en identitet som i dagens harde konkurranse er så viktig. 
Skoda Superb er fortsatt en gigant, men virker ikke like prisgunstig, sier VGs bilekspert Dag Edvardsen. 

Med firehjulsdrift, som vi tester denne gangen, snakker vi nemlig ikke lenger om noen budsjett-bil. 

VG har kjørt Skoda Superb i duell mot nye Ford S-Max, les testen av Forden her. 

Artikkelen fortsetter under bildegalleriet. 
Sjekk video og terningkast litt lengre ned i artikkelen! 

Halv million 

Selv om startprisen som stasjonsvogn er 314.000 kroner før leveringsomkostninger og ekstrautstyr, stiger den til rundt en halv million kroner om du skal ha firehjulsdrift: 

Vår testbil med 190-hesters automat koster med utstyr 540.000 kroner. 
Med 150 hk og manuell kasse (fås ikke med automat), er prisen 456.000 kroner i øverste utstyrsnivå og 418.000 kr. i nivået under). 

Importøren tror selv at 65 prosent av kundene velger firehjulsdrift, 45 prosent det øverste utstyrsnivået – og at 80 prosent vil gå for diesel. 

– Skoda er en imponerende god bil, som kjører godt. 
Med tanke på fleksibilitet har den noe å gå på når baksetene er nedfelt. 
Det blir ikke flatt gulv er VG og NAFs testteam enige om. 
Det trekker noe på karakteren, men denne femmeren er sterk! 

Se tabeller med priser og tekniske data for biler både med firehjulsdrift og tohjulstrekk/manuell girkasse under artikkelen. 

For best verdi i bruktmarkedet anbefaler biladministrasjonsselskapet Autolease følgende: 
2,0 TDI 150 hk 4x4, manuell, minimum utstyrsnivå Style (nest øverste, 418.000 kr) og metallic lakk. 
Tilhengerfeste 8500 kr. Bensinmotor gir samme restverdi som diesel. 
Er det overvekt av mange og lange turer, er diesel riktig valg. 
Mye småkjøring taler for bensin. 

Fikk du med deg denne: 
Slik blir din nye bilhverdag. 

HER ER VÅRE VURDERINGER: 

Tynne A stolper, god sikt alle veier. 
God kontrast i instrumenter, lesbar pekeskjerm. 
Brytere for varme/ventilasjon. 
Gode seter (noe lite sidestøtte foran). 
Noe hjulstøy. 
Grunne koppholdere. 
Ikke oppvarmet ratt! 

Kraftressurser så det holder, styres gjennom en sekstrinns DSG og Haldex 5. Bra styrerespons. 
Fem oppsettvalg for understell mm, unødvendig mange. 
Sport kler bilen best, det mykeste blir du sjøsyk av. 

Beinplass og bagasjeplass suveren, bra takhøyde bak. 
Godt utsyn for de minste i baksetet. 
Enkel bakseteløsning, og gulvet blir ikke flatt. 
Fjernutløser for bakseterygger i bagasjerom. 
Reservehjul! (koster 1000 kr). 

Fabrikkoppgitt snitt på 0,58 l/mil. 
Våre målinger v/vanlig kjøring: 
Landevei: 0,52. 
Motorvei: 0,55. 
Blandet: 0,61. 
Foreløpig ikke som ladbar hybrid, men den kommer. 
Euro 6-godkjent motor, med AdBlue katalysatorrensing. 

Å eie: 

Bruktverdi: 
Etter 4 år/60.000 km: 
Scorer en sekser i forhold til klassen og en femmer i forhold til markedet generelt. 
Driftskostnad ca 5100 kr/pr år, som snitt. 
Nr. 8 av 23 i eierundersøkelsen AutoIndex. 

5 av 5 mulige stjerner i Euro NCAPs kollisjonstester (sedan). 
Automatisk nødbremsesystem er standard på selv den billigste «lokkemodellen», bra! 

Ikke langt under tilsvarende VW Passat (cirka 15.000 kr). 
Diesel/automat/4x4 koster i midte utstyrsnivå 475 000 kr. Diesel/manuell/4x/midtre utstyrsnivå 418 000 kr. Virker noe dyrere enn før. 

Looken er løftet flere hakk. 
Bredere, og mer harmonisk i formene. 
