Reus
Et økospill for naturfagstimene. 

Stadig flere lærere, og spillutviklere, får øynene opp for hva dataspill kan tilføre undervisning. 
Det har tatt lang tid, og mange forsøk på å skape engasjerende digitale læringsopplevelser har vært preget av en mislykket innfallsvinkel. 
Spillene har ofte vært skapt med for liten fokus på selve spillopplevelsen med pensum som styrende kraft. 

Reus er et ganske vellykket eksempel på det motsatte. 
Et spill som ved enkle og utfordrende oppgaver, ikke bare engasjerer, med lærer grunnleggende kunnskap om økologi, symbiose, og bærekraftig forbruk. 

Jeg tror ikke utviklerne i det uavhengige nederlandske spillstudioet Abbey Studios engang hadde som mål å lage et læringsspill, men det har de altså gjort. 
En runde innom en norsk læreplan, med noen endringer i samspillet mellom spillets elementer, ville gjort dette til et utmerket verktøy for naturfaglærere i barneskolen. 

– 
La det bli liv 

Konseptet er enkelt; verdenen er, slik den var i urtiden, øde og uten liv. 
Skorpen har stivnet, så lavastrømmene og kaoset dominerer ikke. 
Du får muligheten til å påvirke forskjellige denne golde planeten ved å tilføre nye økosystem, som vann, skog, våtmark og ørken, representert ved fire mytologiske giganter. 

Samspillet dem imellom, etter hvert som dyre- og planteliv vokser frem, forteller om samspill som kan finnes i naturen. 
Hvordan dyr og planer trenger hver andre, hvordan en skog trenger vann, mens en ørken har lite av det, hvordan sivilisasjoner i de forskjellige økosystemene har forskjellige behov og utfordringer, og hvordan grådighet og forbruk henger sammen med konflikt. 

Din jobb i Reus er ikke å styre menneskene, men omgivelsene rundt dem. 
Dermed består utfordringen i å skape en harmonisk, fremgangsrik, effektiv, og balansert, verden. 
Utfordringene er mange, prioriteringene vanskeligere. 

Alt vises i oversiktlige 2D-perspektiv, slik du ser en kake ovenfra. 
Visuelt ser spillet ut som en tegneserie, og de forskjellige byene, økosystemene og gigantene har sjarmerende trekk. 

Noen av symbiosene, sammenkoblingene, og informasjonstekstene, kunne hatt godt en pedagogisk gjennomgang, men spillet er lett å anbefale til store og små, spesielt til foreldre som ønsker en god utfordring å bryne seg på med ungene foran dataskjermen. 

«Reus» kan kjøpes direkte fra utvikleren sine nettsider, eller fra digitale spillbutikker som GOG.com og Steam, for omkring 75 norske kroner. 
