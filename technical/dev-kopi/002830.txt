Gjestfri Miss Tati
Det var lite som sto stille da soulmissen åpnet døren til sitt andre hjem på by:Larm-scenen. 

Det er ikke vanskelig å se at Miss Tati er scenevant. 
Det er her hun hører hjemme. 
Noe hun også gjør tydelig fra første steg ut på den lysbelagte scenen i P3-teltet under den mystiske og drømmende åpningssporet. 

Bassen stuper i det andre låt skytes ut av høytalerne. 
”Kom igjen, kom igjen” roper bergenseren mot publikum i det den mer uptempo beaten fraråder en hver til å ikke bevege hoftene. 
En magi som også er tilstedeværende i hvert av konsertens 30 minutter. 

Men Miss Tati leverer ikke bare avslappede bars og bevegelige toner i et inspirerende lys av Lauryn Hill og Erykah Badu. 
Spesielt på Ivan Ave-dedikerte "If You Feel" gjøres det tydelig at også mer popinspirerte innslag gjør seg godt i det fargespekkede fyrverket den sjelfulle stemmen presenterer på scenen. 

Plutselig er hun tilbake på den samme bakoverlente og så mesterlig avslappende flyten som introduserte henne i starten av showet. 
Det er langt i fra vanskelig å forsvare henne som vinner av by:Larms formidlerpris. 
Musikken er både leken og ektefølt fra start til slutt hvor vekslingen mellom innstendig rap og løssluppen vokal er like behagelig som stemningen blant publikum. 

Samtidig kan den erfarne soulmissen til tider virke litt for trygg i publikums selskap. 
Blant annet under låten som tok henne til Urørt-finalen ("Shakedown") er det umulig å se for seg at noe som helst av uønskede tilfeldigheter kan vippe den smilende stemmen av pinnen. 
Et karaktertrekk som til tider kan føre til en følelse av kjøring autopilot, men som samtidig fungerer som et solid avspark fra de mer uerfarne by:Larm-artistene. 

Sceneteft blir også et stikkord når Miss Tati bokstavelig talt danser så hatten flyr på avslutningsnummeret. 
Med en løsrivende danseoppvisning på snaue ett minutt skytes siste rakett fra P3-scenen og setter punktum ved festivalens kanskje mest rytmerike bidrag. 
