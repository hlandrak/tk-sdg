Sola glitrer alltid på elva Leith
Reid-tvillingene ser ingen grunn til å endre på oppskriften fra 80-tallet. 

Synes du våren er for treg, kan du speede den opp ved å plukke fram gamle "I'm gonna be (500 miles)", "Letter from America", "Sunshine on Leith" og "I’m on my way". 
Siden 1987 har tvillingbrødrene Charlie og Craig Reid fra Leith i Edinburgh sørget for godfølelsen. 

De flyter fortsatt på sine to 80-tallsplater og har ikke forandret seg mye. 
Album nummer ti åpner med energiske "You built me up", mens "Be with me" oser av 60-tall. 
Ikke akkurat uvanlig når det gjelder Proclaimers. 

Det er ikke noe her som truer de gamle hitene, men produsent Dave Eringa (Who, Manic Street Preachers, Idlewild) har tatt godt vare på brødrene. 

Beste spor: 
"You built me up", "Be with me", "What school". 
