Engelsk allsang for fuktige kvelder
De kan mer enn å tute og kjøre, men er best når de gjør akkurat det. 

Palma Violets fortsetter der de slapp for to år siden på debuten "180". 
Det betyr en ny dose ungdommelig indierock fra London-kvartetten. 

Debutsinglen "Best of friends" ble kåret til årets låt i musikkmagasinet "NME" i 2012, og siden er de blitt hausset fram. 
Slik kan straffe seg, men foreløpig flyter de videre på sjarmen. 

De skramler av gårde i "Hollywood (I got it)" og ramler rundt på stranda i "Girl, you couldn't do much better (On the beach)". 
Det er dette som er deres territorium, grensende til Clash og Libertines. 

Samtidig er de freidige nok til å blande Jim Morrison med Steve Harley i tittelkuttet "Danger in the club". 

Åpningen på "Coming over to my place" lyder på sin side som Wreckless Erics "(I'd go) The whole wide world". 
Det er sånn som gjør meg glad. 

Beste spor: 
"Hollywood 
(I got it)", "Girl, you couldn't do much better (On the beach)", "Danger in the club", "Walking home". 
