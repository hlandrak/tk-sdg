Stavanger-rapperBvis er inspirert av fortiden 

«Stavangers Finaste» er et personlig album om fortiden, døden og kjærligheten. 

Bvis: 
«Stavangers Finaste» (Dat Music) 

Stavanger-rappen lever. 

Sunde-gutten Martin Mckie aka Bvis har holdt på i 17 år, nå slipper han sitt første soloalbum. 

Albumets stil minner om den norske hip-hopen fra tidlig 2000-tallet: 
Hardt og enkelt. 
Det er kanskje ikke så rart, for det var på den tiden Bvis dukket opp på radaren sammen med rap-gruppen 152. 
Han har i senere tid vært en del av gruppen Kriminell Kunst. 

Noen låter kan tider nærme seg visse rap-klisjeer. 
Refrenget til «Når eg e dø» har man hørt før, men det er kanskje fordi vi alle dør. 
I låten «Venta på» har noen gått berserk med autotune og ikke på den gode måten. 
Det er den svakeste låten på albumet, men Bvis er forelska, det burde være lov. 

Når det er sagt er det en grunn til at Bvis er en kjent figur i Stavanger. 
Mange av låtene på albumet fenger godt og han kan rappe. 
Det er gode tekster her, som fungerer som bevis for Bvis’ «dannelsesreise», både i livet og i musikken. 

Beste spor: 
«Nakatomi Plaza», «Sirkusaper», «Jaget». 
