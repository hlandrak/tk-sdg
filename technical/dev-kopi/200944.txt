Mizuno Wave Daichi
Disse terrengskoene oppleves som en mellomting mellom tradisjonelle joggesko og terrengsko: 

De har noe demping, og en såle som skal være laget av dekkprodusenten Michelin og gi godt grep i terrenget. 

Helt der er ikke Mizuno-skoene. 
For nettopp i terrenget, der man støter på forskjellige typer underlag, er det en del utfordringer disse ikke takler. 

Ikke minst når det er vått i skogen, sklir vi rundt på røtter og større steiner. 
Og selv ved tørt føre, har skoene lett å skli, spesielt der det er hardtrampet jord og mye barnåler. 

Skoene er behagelige å ha på, og er du mest komfortabel med å løpe med tradisjonelle joggesko, er disse et godt alternativ om du er ute etter et par sko med litt bedre grep. 

Skoene er også gode som allrounder-sko hvis du løper på mye forskjellig underlag på turene dine, som sti, på grusvei og kanskje til og med på asfalt. 

Mizuno er en god sko å løpe med, den sitter godt på foten og er behagelig. 

Samtidig oppleves den som stabil så du unngår å tråkke over. 
Som rene terrengsko, fins det derimot bedre alternativer. 

Konklusjon: 
En komfortabel sko som gir god støtte og kan brukes til mye mer enn terrengløping. 
