Americana du kan varme deg på
En liten, blå Disney-fugl kvitrer i bakgrunnen mens sola skinner over New Albany. 

Houndmouth så dagens lys i New Albany i Indiana for fire år siden. 

De debuterte med albumet "From the hills below the city" i 2013 og ble sammenlignet med The Band. 
De befinner seg i samme landskap, men har en mer livsbejaende holdning. 

Åpningskuttet "Sedona" er hva Fleet Foxes ville trengt for å komme på banen igjen. 
Siden går det slag i slag med vokalistene Matt Meyers og Katie Toupin i spissen for bandets energiske årgangsamericana. 

Beste spor: 
"Sedona", "15 years", "My cousin Greg", "Gasoline", "By God". 
