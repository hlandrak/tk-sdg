Bowers & Wilkins luksuriøse høyttaler er mer trådløs og vellydende enn noensinne.
Det første som slår en, er hvor åpen lyden er, og hvordan den fyller rommet. 
Det blir selvfølgelig ikke noen stereolyd, men man får ikke samme følelse av at lyden kommer fra ett punkt, som med mindre høyttalere. 
Klarheten er enestående, noe som gir en fantastisk nærværsfølelse for akustisk musikk. 

Den etter hvert legendariske Zeppelin er tilbake med sin ikoniske form og sin kompromissløse lyd. 
Denne gangen er den til for alle, takket være Bluetooth og Spotify Connect. 
Og den er bygd opp igjen fra grunnen, noe som gjør at den låter bedre enn noensinne. 
Lydkvaliteten er faktisk så bra at den lett kan erstatte et stereoanlegg for dem som har gått over til å ha musikken på mobilen. 
Selv om det svir i lommeboken, er det verdt det om man vil ha bra lyd. 

Pris: 6.500 kr. 
